{'time': '2023-01-31T18:51:00+01:00', 'title': "\npc 31 gennaio - Ancora sull'assemblea di Genova contro la guerra : le valutazioni dei compagni di proletari comunisti che vi hanno partecipato\n", 'author': 'prolcomra', 'images': ['https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-jC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-xhJyvwX9R6FwYBq-aDa2VcpWoQ2u946pY2SbFngdDxC1mdC2Ow/w228-h405/Ass%20CALP%20GE.jpg'], 'text': '[![](https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-\njC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-\nxhJyvwX9R6FwYBq-\naDa2VcpWoQ2u946pY2SbFngdDxC1mdC2Ow/w228-h405/Ass%20CALP%20GE.jpg)](https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-\njC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-\nxhJyvwX9R6FwYBq-aDa2VcpWoQ2u946pY2SbFngdDxC1mdC2Ow/s4096/Ass%20CALP%20GE.jpg)\n\nL\'opposizione alla guerra interimperialista esplosa in Ucraina comincia a fare\nqualche passo in avanti nel nostro paese in termini di mobilitazioni sul piano\nnazionale, in unità con le iniziative che si stanno svolgendo a livello\ninternazionale.\n\nQuesto passo in avanti è stato senz\'altro l\'assemblea del 28 gennaio contro la\nguerra promossa dai lavoratori portuali del CALP di GE, molto partecipata, con\ncompagni provenienti dal sud (Taranto), dalla Sardegna, dal centro (Roma), dal\nnord (Pisa, Livorno, Firenze, Padova, Bergamo). L\'appello dei portuali per una\nmobilitazione nazionale il 25 febbraio, ad un anno dall\'inizio del conflitto\nbellico imperialista in Ucraina, ha portato ad un dibattito e alle decisioni\nsu come dare continuità all\'opposizione alla guerra. E\' stato deciso una\ngiornata di lotta nazionale, a Genova ci sarà una manifestazione con un corteo\nche punterà ad entrare nel Porto, e che la mobilitazione sarà sostenuta dalla\nproclamazione dello sciopero nei porti promosso dall\'USB e che, chi non potrà\nvenire a Genova, promuoverà iniziative a livello locale in questa giornata.\n\nPer noi, proletari comunisti che abbiamo partecipato e siamo intervenuti in\nassemblea, l\'iniziativa dei portuali del 25 rimette al centro la battaglia\ngiusta e centrale che veda i lavoratori protagonisti di questa mobilitazione\ncon l\'azione diretta di contrasto alle navi (così come è stato fatta negli\naeroporti come a Pisa) che trasportano armi dirette nelle zone di guerra e con\nlo sciopero che parte dai porti. Questo strumento di lotta è un\'indicazione da\nseguire anche per tutte le realtà sindacali, in opposizione ai confederali che\nsono parte del fronte di conciliazione con le scelte di guerra dei governi,\n\nieri Draghi e oggi Meloni. Dobbiamo lavorare per questo, gli "scioperi\ngenerali" dei sindacati di base sono stati assolutamente isolati e\ncontroproducenti, autoreferenziali, che hanno portato persino alla spaccatura\ndel corteo del 3 dicembre a Roma.\n\nNoi pensiamo che sia uno strumento di lotta utile da estendere nei luoghi di\nlavoro la mozione operaia contro la guerra che, come sindacato Slai cobas sc,\nè stata firmata dagli operai dell\'Acciaierie Italia di Taranto, della\nFincantieri di Palermo, dalla Marcegaglia di Ravenna, della Dalmine di Bergamo\ne che stiamo diffondendo in altre fabbriche, che porta gli operai a schierarsi\nnella lotta contro gli imperialisti in guerra e, per quello che riguarda gli\noperai italiani, l\'opposizione al nostro governo, al nostro imperialismo.\n\nL\'assemblea dei portuali di Genova ha avuto come dato positivo oltre alla\npartecipazione anche l\'attenzione verso i nostri interventi che hanno da un\nlato portato il lavoro, piccolo ma concreto, con al centro le fabbriche e la\nquestione delle basi a Taranto.\n\nDall\'altro ha chiarito la denuncia politica verso il governo, il nostro\nimperialismo e il carattere della guerra antimperialista, cosa che, a causa\ndella composizione della sala e i numerosi interventi di area Rete\ncomunisti/Usb/Cremaschi/UP/RC/Pap, etc, non era stata messa al centro. Queste\nforze ostacolano il fronte di classe anticapitalista antimperialista e sono un\ndanno per le stesse lotte dei lavoratori che dicono di rappresentare\npoliticamente o dirigere sindacalmente, senza la linea giusta\ndell\'indissolubilità della lotta economica e politica.  \nNello stesso tempo non riteniamo che serva il movimentismo/scadenzismo\npromosso dal collettivo GKN e dall\'area solidale di "convergere per insorgere"\n(CPA-FI) dove è annacquata la direzione operaia di un movimento di classe.\n\n  \n\nUn aspetto negativo è stato la mancanza di realtà operaie a partire dall\'ex\nIlva.  \nAlla fine dell\'assemblea un operaio del Calp, antifascista, che era stato a\nBergamo anche per FN, ci ha chiesto un parere su come era andata l\'assemblea,\nquesta è stata l\'occasione per condividere la necessità di coinvolgere gli\noperai anche delle altre fabbriche, ad esempio quelli dell\'Ilva dove hanno\ncontatti, e dell\'utile strumento della mozione operaia per discutere sulle\nragioni della guerra inter imperialista e della opposizione proletaria.\n\nL\'assemblea del 28 a Genova ha avuto anche il merito di portare avanti la\ncostruzione dell\'unità del movimento di opposizione alla guerra, dai\nlavoratori agli studenti, dagli antimperialisti agli antimilitaristi ai\npacifisti.\n\nL\'Appello del calp, pure con un\'analisi del Governo che resta alla superficie,\nha messo al centro la necessità della mobilitazione contro la guerra sul piano\nnazionale: come fai a boicottare la guerra dai territori quando chi manda le\narmi è il governo e lo stato imperialista italiano?  \nMentre la riduzione antimilitarista con la parola d\'ordine "boicottiamo la\nguerra", non vede il carattere dell\'imperialismo, dell\'azione specifica del\nnostro imperialismo e del nostro governo, al servizio della borghesia\nimperialista italiana. Non si tratta solo di effetti economici sulle masse ma\ndegli effetti politici reazionari verso la formazione di un regime: il\nfascismo porta guerra, la guerra porta fascismo. Dobbiamo rafforzare la lotta\npolitica contro il nostro imperialismo, per la sconfitta del nostro\nimperialismo., vedendo il passo in avanti del governo Meloni e del moderno\nfascismo.\n\nOccorre, quindi, ragionare da un punto di vista proletario e di classe per\nmobilitare le fabbriche creare veramente una forza per fare la guerra di\nclasse.\n\nLe posizioni pacifiste e antimilitariste poi da sempre hanno anche il limite\ndi non vedere il legame con le lotte armate dirette dai comunisti maoisti, con\nle rivolte popolari, che sono la sostanza dell\'internazionalismo proletario.\n\nNoi porteremo questa lotta all\'interno della Assemblea proletaria\nanticapitalista nazionale che si tiene il 18 febbraio a Roma per valorizzarla,\nper un passo in avanti nella formazione di un fronte unito contro governo,\npadroni, guerra imperialista.', 'source': 'https://proletaricomunisti.blogspot.com/2023/01/pc-31-gennaio-ancora-sullassemblea-di.html'}
<html>
<body>
<h1>pc 1 febbraio: Un'assemblea a Lecce alla Casa del popolo 'Silvia Picci' per Alfredo Cospito, contro 41bis. L'intervento della compagna di Taranto per Soccorso rosso proletario</h1>
<p>Author: fannyhill</p>
<p>Time: 2023-02-01T17:07:00+01:00</p>
<p>Images: ['<a href="https://blogger.googleusercontent.com/img/b/R29vZ2xl/AVvXsEjszbWjkMpDNlzIA9vAPGIABldmZovdz3jfuycfXIKJfBZKPd7vCEjc_kYif6-rH7THbHAxkO05EZ3PtDQbrlkWMXlEaa-GLe9tNGf4p7gHqKjuixepfAOb8H3T-p-sacHLef7kFNmTj-tGzOXU83jTFcFFSQgTTvpeXnIvo9CtNmembNQF9i2EaCbULw/w212-h640/lecce.JPG">lecce.JPG</a>']</p>
<!--METADATA-->

<p><a href="https://blogger.googleusercontent.com/img/b/R29vZ2xl/AVvXsEjszbWjkMpDNlzIA9vAPGIABldmZovdz3jfuycfXIKJfBZKPd7vCEjc_kYif6-rH7THbHAxkO05EZ3PtDQbrlkWMXlEaa-
GLe9tNGf4p7gHqKjuixepfAOb8H3T-p-sacHLef7kFNmTj-
tGzOXU83jTFcFFSQgTTvpeXnIvo9CtNmembNQF9i2EaCbULw/s892/lecce.JPG"><img alt="" src="../Images/lecce.JPG" /></a></p>
<p><em>Lunedi' si è tenuta un'assemblea a Lecce organizzata dalla Casa del popolo.
con l'intervento dell'avv. Gianluca Vitale, legele del collegio di difesa
degli imputati del processo "Scripta Manent" e la compagna di Taranto,
Margherita Calderazzi, per il Soccorso rosso proletario. Dopo la presentazione
e questi due interventi vi sono state domande all'Avv. Vitale, altri
interventi, dibattito.</em></p>
<p><strong>RIPORTIAMO QUI L'INTERVENTO DELLA COMPAGNA DI TARANTO</strong></p>
<p>Sono dello Slai cobas sc e lo Slai cobas sostiene ed è parte di un organismo
creato qualche tempo fa, il Soccorso rosso proletario che porta avanti una
battaglia di solidarieta' e sostegno alle lotte contro la repressione dello
Stato, in particolare verso i prigionieri politici.</p>
<p>Sono, purtroppo, diventata un po' "esperta" del 41bis, perchè da un po' di
anni, dal 2015 abbiamo cominciato a fare una campagna continua e via via
estesa per Nadia Lioce che è una delle poche prigioniere politici in 41bis,
tra l'altro unica donna che sta in 41bis da 18 anni. Abbiamo fatto una serie
di iniziative, presidi a L'Aquila dove è detenuta Nadia Lioce, manifestazioni,
abbiamo portato la questione Nadia Lioce nelle manifestazioni nazionali, in
particolare quelle delle donne nel 25 novembre a Roma, ecc.; per questo 31
compagni e compagne sono stati denunciati per aver fatto questi presidi e
iniziative e tuttora è in corso il processo.</p>
<p>Però c'è stata una questione. Nadia Lioce per poter avere un minimo di voce in
un periodo aveva fatto delle battute con una bottiglietta di plastica sulle
inferriate della sua cella, per questo era stata processata. A questo processo
noi insieme ad altri abbiamo fatto costanti iniziative di protesta, estendendo
la mobilitazione anche verso l'area di democratici, avvocati; abbiamo raccolto
firme davanti ai Tribunali dicendo che Nadia Lioce era brigatista, che
rivendica il fatto di essere delle BR, ma sta da tantissimi anni nel 41bis
senza che abbia oggettivamente possibilita' di interloquire o avere influenza
sull'organizzazione esterna dato che, come diceva anche l'Avv. Vitale, questa
organizzazione delle BR ormai non c'è più da un po' di anni.</p>
<p>Secondo noi la solidarieta' è stata importante. E qui in parte comincio a
rispondere all'interrogativo che la compagna che ha introdotto questa
assemblea poneva prima: noi che facciamo? In quell'occasione abbiamo visto che
noi non accettando i divieti che la</p>
<p>polizia imponeva, per es. di non fare presidi davanti al carcere de L'Aquila,
entrando nel Tribunale, la solidarieta' ha pesato; quanto meno questo processo
non è finito con una ulteriore condanna; certo stiamo parlando di "ulteriore
condanna" quando ancora Nadia Lioce sta nel 41bis e per lei si tratta di un
ergastolo a vita, ma volevano ulteriormente appesantire la sua condizione. Non
ci sono riusciti.</p>
<p>Questo ci deve dare forza e fiducia. Sembra, e qui vengo ad Alfredo Cospito,
per come stanno trattando la situazione di Alfredo, per l'accanimento da
vendetta che lo Stato, il governo stanno facendo, per le recenti dichiarazioni
della Meloni, sembra che non ci sia alcuna possibilita' che Alfredo esca dal
41bis. Questo noi non lo accettiamo!</p>
<p>Noi pensiamo che sono importanti le iniziative, di ogni genere e tipo, e qui
ognuno è bene che faccia quello che può fare e che è anche in sintonia con la
propria ideologia, politica, pratica, dalle azioni che stanno facendo gli
anarchici, come alle prese di posizioni, denunce, schieramenti che vengono
fatti, per es ultimamente anche alcuni artisti, come prima avvocati, alcuni
intellettuali, ecc., ai presidi, manifestazioni, ecc.</p>
<p>Perchè questa è la strada che noi dobbiamo continuare ed estendere, portandola
avanti in maniera articolata, perchè ogni azione, da una raccolta firma ad
un'azione più pesante serve.</p>
<p>Noi su questo negli anni passati abbiamo fatto anche un'altra esperienza. Anni
fa c'era un compagno che aveva lanciato una bombetta verso una Base militare,
aveva solo annerito il muro ma era stato condannato a decine, decine di anni,
la campagna che fu fatta in quel caso, molto estesa, senza rassegnarsi di
fronte alle difficolta' portò alla liberazione del compagno.</p>
<p>Venendo alla vicenda di Alfredo Cospito, noi abbiamo chiamatoil 41bis "tortura
bianca". Si tratta di una tortura che ha l'unico scopo di vendetta verso
coloro che non si pentono, non collaborano con lo Stato, anzi rivendicano la
loro militanza rivoluzionaria, e questo Alfredo Cospito lo fa.</p>
<p>Una vendetta verso compagni che lanciano oggettivamente e soggettivamente un
messaggio, di lottare contro la repressione dello Stato, di non cedere, di
perseguire questa battaglia.</p>
<p>A Taranto, in cui abbiamo cominciato a fare delle iniziative, anche mettendo
striscioni, e facendo scritte al carcere e al tribunale e nei prossimi giorni
ne faremo altre, stiamo dicendo insieme a; "Fuori Alfredo Cospito dal 41bs. No
all'ergastolo ostativo", "salvare la sua vita e la sua identita' politica". Io
voglio sottolineare questa ultima frase: la sua identita' politica", perchè
come dice anche la lettera di Cospito: la vita non ha senso in questa tomba
dei vivi.</p>
<p>Quindi la sua identita' politica. Ora, noi non siamo anarchici e abbiamo
rilevanti differenze in termini ideologici, politici, strategici, di
prospettiva con gli anarchici. Ma il problema ora non è questo. Il problema è
l'identita' politica che lo Stato borghese vuole cancellare e colpire.</p>
<p>In questo senso aggiungo a quello che denunciava Vitale sulla questione
giudiziaria, che questa di Cospito è una questione politica. E perchè quindi è
giusto che la solidarieta' sia solidarieta' anche all'identita' politica
rivoluzionaria di Alfredo Cospito.</p>
<p>Perchè è lo Stato che la mette sul piano politico, non avrebbe senso se non
fosse politica. Ormai la tortura, il 41bis non hanno alcun rapporto con il
reato in sé: che rapporto c'è tra il fatto che ha annerito un muro e il fine
vita? che rapporto c'è tra il "legame, influenza verso l'esterno" di Cospito e
il regime del 41bis? Nulla! Lo stiamo vedendo in questi giorni: gli anarchici
stanno facendo varie azioni senza che Alfredo li influenzi; poi uno può avere
un giudizio positivo o negativo, ma lo stanno facendo. Il problema che il
legame con l'esterno lo sta più creando l'azione della magistratura, del
governo, dello Stato che Alfredo Cospito.</p>
<p>Quindi se ormai non c'è più il legame con il reato, effettivamente emerge che
l'unico scopo è politico. "Tagliare" le teste dei rivoluzionari, dei detenuti
politici, perchè per il solo fatto di portare avanti la loro battaglia,
alludono alla questione che questo Stato deve essere rovesciato, alludono al
fatto che lo Stato non può essere rovesciato con le parole ma con la lotta
armata, di massa. Quindi, per il solo fatto che si allude, bene o male, a
questa verita', allora deve essere messo a tacere in una tomba. Perchè questo
sia un messaggio sia dentro le carceri che fuori.</p>
<p>Certo la questione Alfredo Cospito non nasce con il governo Meloni, però ora
viene fino in fondo presa in mano dal governo Meloni. Nel senso che oggi
bisogna impedire che ci siano lotte che vadano anche al di la' delle esigenze
concrete, quotidiane, immediati, concrete, che pongano il problema del potere,
di quale potere, se questo potere può o non può essere migliorato, riformato,
perchè è un potere della classe dominante che non ha il diritto di esistere. E
oggi c'è una situazione oggettiva che pone sempre più questa questione, perchè
non solo c'è la crisi, ora c'è la guerra, e le cose stanno cambiando
rapidamente; e in un certo senso questo, sul fronte sia delle esigenze
quotidiane di lavoro, di salario, di non avere carovita, di diritti
elementari, sia dei diritti più generali, alla democrazia, diritti degli
immigrati, delle donne, alla sanita', alla scuola, ecc., crea un malessere
sempre più pesante tra i lavoratori, tra le masse popolari.</p>
<p>In questa situazione si deve togliere di mezzo chi vuole dare una prospettiva
a questo forte malessere.</p>
<p>Vi leggo un stralcio uscito qualche giorno fa, in cui l'avvocatessa di Nadia
Lioce, Caterina Calia, riprende quanto scritto in un provvedimento che
confermava il 41bis per Nadia: _ "Vanno valutate con la massima prudenza le
temporanee escluse del fenomeno brigatista che suggeriscono di non escludere l
possibilita' di una ripresa della lotta armata nel medio e lungo periodo,
anche in considerazione di un panorama complessivo di scontri sociali, di un
sempre crescente divario di condizioni di vita e di scarse occasioni di
lavoro"_</p>
<p>E lo dite voi...! E noi che dobbiamo dire? Ebbene si'. Il problema è che la
situazione sta peggiorando e ora sta anche la guerra, c'è la partecipazione
alla guerra dell'Italia che vuole essere in prima fila.</p>
<p>Questo può essere un terreno in cui possono svilupparsi non solo lotte
sindacali, ma lotte più accese, più dure e queste lotte si possono poi
incontrare con i rivoluzionari, i comunisti o anarchici che pongono il
problema di una lotta più generale, di una lotta per farla finita realmente
con una situazione cosi' barbara.</p>
<p>Ricordo che tempo fa in una lunga intervista fatta a Vitale, ad un certo punto
si faceva il discorso che l'azione della Magistratura, l'azione repressiva è
interna alla lotta di classe, alla guerra di classe. Allora se è interna alla
lotta di classe, contano i rapporti di forza.</p>
<p>Negli anni '70 la stessa Magistratura o perchè si convinceva o perchè aveva
paura andava un po' più calma, o quantomeno vi era una spaccatura, tra chi
voleva anche allora condannare a vita i rivoluzionari e chi invece capiva che
dietro quelle lotte c'era una condizione di profonda ingiustizia,
diseguaglianza, di profondo attacco ai diritti.</p>
<p>Allora anche la Magistratura viene influenzata dai rapporti di forza.</p>
<p>Oggi chiaramente i rapporti di forza in generale, soprattutto per quanto
riguarda la condizione dei lavoratori, dei lavoratrici, delle donne, dei
giovani, non sono buoni, c'è una condizione di difesa, anche quando ci sono le
lotte non riusciamo a strappare effettivi risultato né riusciamo a conquistare
posizioni di forza rispetto al governo, lo Stato.</p>
<p>Quindi il problema di come continuare, come impedire che Alfredo continui a
stare in 41bis o anche peggio, di come possiamo impedire che ci sia per altri
compagni questa tortura bianca, da parte nostra si tratta di essere tenaci per
estendere questa battaglia, per strappare risultati concreti e chiamare tutti
a metterci la faccia, metterci il cuore, metterci la testa, ma nello stesso
tempo dobbiamo cambiare i rapporti di forza.</p>
<p>Noi vogliamo portare la condizione dei detenuti politici agli operai, alle
fabbriche, e vi posso dire che quando l'abbiamo fatto un po' di anni fa per le
torture ad alcuni brigatisti, fatte allora anche bruciando le sigarette sul
corpo, uno per tutti, Cesare Di Lenardo, gli operai ci stavano a sentire,
interessati, solidali. Noi l'abbiamo portato agli operai dell'Ilva di Taranto
e abbiamo detto che era una questione che toccava anche loro.</p>
<p>Anche ora stiamo cominciando a portare la vicenda di Cospito alla fabbrica,
dicendo agli operai: guarda che di te stanno parlando, quindi ti devi occupare
di questo, tocca te.</p>
<p>Si sta parlando che l'applicazione del 41bis è anche una violazione della
Costituzione, ma il governo sta parlando in questi giorni di cambiare,
stravolgere la Costituzione, Meloni ha detto che vuole introdurre il
presidenzialismo o semi presidenzialismo, e in un prossimo futuro sicuramente
vorranno cambiare gli articoli fondamentali, quelli sull'antifascismo,
antirazzismo. Noi stiamo denunciando che questi violano le loro stesse leggi,
la Costituzione, ma intanto la stanno cambiando.</p>
<p>Per esempio quello che vuole fare Nordio è gravissimo, ma intanto lo sta
facendo, e non si vede quella reazione contro che sarebbe necessaria. La
questione delle intercettazioni telefoniche è grave, lo vogliono togliere,
perchè li devono garantire, ai politici corrotti, ai fascisti che hanno dentro
il parlamento e le principali istituzioni, alla criminalita' legale. Questi
non devono essere controllati, le intercettazioni vanno fatte solo ai mafiosi
e ai "terroristi", poi stiamo vedendo che cosa si intende per "terrorismo" per
cui basta buttare una bombetta... evidentemente abbiamo un vocabolario
diverso.</p>
<p>Quindi il nostro problema, anche per rispondere sul che fare, è di estendere a
360 gradi la mobilitazione per Cospito, dai democratici, ai lavoratori e a chi
vuole fare iniziative più incisive; nello stesso tempo cominciare a cambiare i
rapporti di forza, sia ora che soprattutto per il futuro.</p>
<p>Ma per avere rapporti di forza a nostro favore, in particolare tra i
lavoratori, la questione importante è l'unita' dei lavoratori, senza l'unita'
senza un'organizzazione autonoma dal controllo e linea dei vertici sindacali
confederali, se non c'è un'unita' delle fabbriche in primis e poi con tutti i
settori sociali che lottano, vogliono lottare, che hanno una condizione
pesanti, è difficile cambiare i rapporti di forza.</p>
<p>Noi stiamo gia' percorrendo questa strada, stiamo cercando di migliorare i
rapporti di forza. Abbiamo convocato un'assemblea nazionale proletaria
anticapitalista a Roma, in cui le varie lotte, soprattutto dei lavoratori, si
uniscano. A questa assemblea voglio invitarvi ad esserci.</p>
<p>Se cominciamo ad essere in tanti, a metterci insieme, con il dibattito, la
discussione, unendo le lotte, forse potremo salvare tanti "alfredo".</p>
<p>Source: <a href="https://proletaricomunisti.blogspot.com/2023/02/pc-1-febbraio-unassemblea-lecce-alla.html">https://proletaricomunisti.blogspot.com/2023/02/pc-1-febbraio-unassemblea-lecce-alla.html</a></p>
</body>
</html>
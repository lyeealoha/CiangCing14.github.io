<html>
<body>
<h1>pc 30 gennaio: Continua il nostro centrale lavoro nelle grandi fabbriche. Mirafiori: le voci degli operai e le nostre indicazioni e proposte: Assemblea proletaria anticapitalista a Roma 18 febbraio, assemblea delle operaie a Torino nella settimana dell'8 marzo</h1>
<p>Author: fannyhill</p>
<p>Time: 2023-01-30T10:43:00+01:00</p>
<p>Images: ['<a href="https://blogger.googleusercontent.com/img/b/R29vZ2xl/AVvXsEiYTMIJTtyCVUPd65lq9bzFTwfeybfD5JYp-emjf5FSOw61hNQVVzhMp_rigcIlLbcogDmWJpRkD8h8FsfFEmbTvj3Apf3zgDsQuOkjED68w2wnWWs2Za2qYxrmXknrH5OJHX5GbCMIdgWIUN0kJtxNcEMKeZTCFfPdCxoZcwWJOvY7o19VoPkkyecvNg/s320/fiat.jpg">fiat.jpg</a>']</p>
<!--METADATA-->

<p>Iniziativa a Mirafiori alla portineria, con affissione cartelloni con le
nostre indicazioni e bandiere dello Slai Cobas a fianco. Si sono diffusi
volantini, distribuiti anche per un contatto diretto e uno scambio con le
operaie e gli operai che entrano ed escono dalla portineria per il primo e
secondo turno.</p>
<p>Appreso che quel giorno al lavoro c'erano anche gli operai del turno centrale
della Maserati, siamo tornati alle 16.00 per l'uscita. Ciò ha permesso di
parlare anche con gli operai di questo reparto sulla situazione generale e sul
contratto aziendale dove manca informazione e prospettiva.</p>
<p>Nel corso della mattinata si era diffusa la notizia che a maggio chiudono gli
incentivi per la Lear (sedili) per mandar via e che ci saranno operai in mezzo
alla strada, e c'era malumore.</p>
<p>I cartelloni, visti e letti in diversi casi in modo evidente, sono diventati
occasione per iniziare a parlare "non è più vita, guerra e carovita, il
contratto unico per tutto il gruppo"; le bandiere hanno attirato l'attenzione,
è stata infatti, come qualcuno diceva "la giornata dei cobas".</p>
<p>Questo è stato chiaro fin dal primo operaio che quando ci ha visto preparare i
cartelloni, un pò sorpreso, si ha detto "non pensavo ce ne fossero ancora di
queste iniziative, non hanno più possibilità queste iniziative a Mirafiori";
abbiamo spiegato che il nostro intervento c'è proprio perchè non abbiamo
alternative.</p>
<p>Altri, vedendo le bandiere hanno detto: "anch'io ero dei cobas… c'erano anche
i cobas al tempo degli scioperi per la panda (2002 circa) ma poi con i
contratti di solidarietà non li hanno più fatti entrare…"; "c'erano anche i
cobas quando c'erano i cortei, i cobas adesso sono la' a schiattare quelli
rimasti, c'è gente eliminata, messi fuori...".</p>
<p>Diversi altri operai hanno parlato di questa presenza passata in vario modo
"anch'io ero dei cobas, avete ragione, adesso leggo con attenzione...
Arrabbiati e rassegnati non va bene, bisogna essere combattivi... no non mi
arrendo".</p>
<p>Molto evidenti i guardiani, che come al solito osservano il movimento degli
operai attorno a noi, e davanti alla portineria i lavoratori erano più
sfuggenti, e un paio di operaie lo hanno detto esplicitamente.</p>
<p>In generale gli operai avevano voglia di parlare, e alcuni sono stati
nettamente critici verso i sindacati confederali, i delegati "che se ne stanno
la' seduti a non fare niente" rispetto a quello che succede in fabbrica; "noi
abbiamo già detto ai sindacati dentro i nostri problemi, ma più di tanto non
possono fare.</p>
<p>Di fronte alla ristrutturazione del gruppo, al carovita, alla guerra, al
governo Meloni, la proposta dell'assemblea operaia è quella necessaria per
unire, organizzare, dare prospettiva agli operai che nelle fabbriche vogliono
opporsi. Per questo abbiamo portato nei cartelli e nel volantino l'indicazione
della nuova <strong>Assemblea proletaria anticapitalista che si terra' a Roma il 18
febbraio.</strong></p>
<p><a href="https://blogger.googleusercontent.com/img/b/R29vZ2xl/AVvXsEiYTMIJTtyCVUPd65lq9bzFTwfeybfD5JYp-
emjf5FSOw61hNQVVzhMp_rigcIlLbcogDmWJpRkD8h8FsfFEmbTvj3Apf3zgDsQuOkjED68w2wnWWs2Za2qYxrmXknrH5OJHX5GbCMIdgWIUN0kJtxNcEMKeZTCFfPdCxoZcwWJOvY7o19VoPkkyecvNg/s640/fiat.jpg"><img alt="" src="../Images/fiat.jpg" /></a></p>
<p>Operaie raccontano di una situazione in fabbrica molto seria, è d'accordo che
senza la lotta degli operai non ci possono essere risultati, ma che c'è paura,
individualismo, si pensa che 'non c'è più niente da fare'; "Il problema di
fondo, sai, è la paura, non si fa più lo sciopero. Se qua dentro facciamo gli
scioperi, ne paghi le conseguenze. Vieni messa a fare i lavori peggiori, a
parte che di belli qua dentro non c'è né, però bisogna ribellarsi tutti quanti
assieme... fuori da qua abbiamo una vita, una casa".</p>
<p>Altri operai e operaie confermano: "Si' sempre di più, lavoro da 30 anni,
arrivo da Grugliasco che hanno chiuso, mi sono rovinata la schiena in linea,
non tengono in considerazione le problematiche, ma a fine mese devi pagare
l'affitto..."; "dopo 30 anni di lavoro non hai nemmeno la sanità che ti cura.
Se non hai i soldi fai in tempo a morire..."; "non mandano noi in pensione e
dentro i giovani, ho 30 anni di lavoro ma non ho mai lavorato come adesso,
sulla linea di montaggio", "...non è che siamo poi così giovani da poter stare
sulle linee di montaggio; io guido il carrello, scarico camion dalla mattina
alla sera, a 56 anni penso di aver già dato"; "Troppo lavoro, troppo carichi
di lavoro, prima 10 pezzi, ora 15. Ma ci sono tanti operai a casa! Se
dividessero il lavoro sarebbe meglio, tutto il carico a noi, moriremo prima";
"Ritmi più alti si', ma anche carichi mirati per obbligarti ad</p>
<p>accettare le dimissioni"; "io lavoro tre giorni la settimana, ma non ce la
faccio più. Io vedo che altri in altre fabbriche stanno peggio di noi, ritmi
di lavoro, alla Amazon, Pirkinton... Arrivati ad una certa età bisogna
rallentare. Dobbiamo uscire da qui. "Sinistra" e destra ci hanno ridotto in
questo stato...".</p>
<p>A loro diciamo: Dobbiamo mettere tutte le nostre energie per costruire
un'alternativa, non siamo qui a dire agli operai fate, ma a lavorare assieme
per costruire la via d'uscita.</p>
<p>Parliamo di preparare un'assemblea per unire le operaie che non ci stanno a
questa vita, ma la dobbiamo costruire assieme. Le operaie non c'è la fanno più
per come si lavora in fabbrica, ma lamentarsi o protestare una per una non va,
lavoriamo assieme per <strong>una assemblea delle operaie nella settimana dell '8
marzo. </strong></p>
<p>Altre operaie rafforzano la denuncia delle condizioni in fabbrica e di come si
viene trattate: "É uno schifo, ho la bambina di 7 anni non mi danno neanche i
giorni, mi fanno le proposte: se mi vieni un sabato o due io ti vengo
incontro. Loro vogliono che io vada per 18 sabati obbligatori, fino a
settembre… Incontro? Io ho la bambina di 7 anni e devo lavorare, io un giorno
vengo qua e la bambina la lascio al gabbiotto e entro a lavorare! E' giusto?"</p>
<p>Rispondiamo: "Come ti trattano no, fai bene a ribellarti, ma è giusto che la
protesta tu la faccia da sola? E le altre operaie? Perché non lo fate assieme,
e la tua bambina diventa la nostra lotta? Ci sono le possibilità se le
cerchiamo... dobbiamo ribaltare questa situazione, perché anche ad ubbidire
non ti salvi lo stesso, ritmi e carichi mirati, è una fabbrica che ti
schiaccia". Lei riflette sulla dimensione collettiva della protesta "Si è
vero, si può fare, e per l'assemblea parlo con le colleghe in reparto".</p>
<p>Altre voci sulla lotta: "Io sono arrivata da Rivalta, ho fatto uno sciopero,
erano li tutti che piangevano, sono uscita da sola... si andava fuori a fare i
cortei ma non è cambiato nulla"; "Nessuno è più disposto a fare sciopero, o se
ne fai uno poi non vanno più avanti, le bollette sono aumentate, le persone
qui dentro non sono disposte a perdere dei soldi. Io ne ho viste di lotte ma
non è cambiato nulla. Grugliasco, Rivalta, Maserati… hanno chiuso"; "ma le
pensioni, sanità le hanno portate gli operai con la lotta…".</p>
<p>Non basta fare solo l'elenco delle disgrazie, prima quando gli operai avevano
nelle loro mani la lotta, il movimento operaio riempiva questi viali, dobbiamo
riprovarci. La forza degli operai è quando si organizzano per i propri
interessi. Per questo dobbiamo costruire una assemblea autonoma.</p>
<p>Source: <a href="https://proletaricomunisti.blogspot.com/2023/01/pc-30-gennaio-continua-il-nostro.html">https://proletaricomunisti.blogspot.com/2023/01/pc-30-gennaio-continua-il-nostro.html</a></p>
</body>
</html>
<html>
<body>
<h1>pc 31 gennaio &#8211; Licenziamenti annunciati per 472 lavoratori dell&#8217;industria degli occhiali Safilo</h1>
<p>Author: prolcompal</p>
<p>Time: 2023-01-31T17:14:00+01:00</p>
<p>Images: ['<a href="https://blogger.googleusercontent.com/img/b/R29vZ2xl/AVvXsEhMK79R-IjRH4kT6INKp7dOL7NF5KKYgJH_Sbzy3Y6wW5wFJv9Dmw9jhhkUtaH4hGc7eI1f5TRnvym18T8XCztqJe1ultD4TudcWM7FcBtXJylDgnuUN8tgDlhNHQ9VAcnGSlIl8OMuxq0eBN9-uVs48DISljUlakkbwGb_JN-PdabPcdjQ2YTwoSqrDw/w424-h233/7194109_27092935_safilo_longarone.jpg">7194109_27092935_safilo_longarone.jpg</a>']</p>
<!--METADATA-->

<p><a href="https://blogger.googleusercontent.com/img/b/R29vZ2xl/AVvXsEhMK79R-IjRH4kT6INKp7dOL7NF5KKYgJH_Sbzy3Y6wW5wFJv9Dmw9jhhkUtaH4hGc7eI1f5TRnvym18T8XCztqJe1ultD4TudcWM7FcBtXJylDgnuUN8tgDlhNHQ9VAcnGSlIl8OMuxq0eBN9-uVs48DISljUlakkbwGb_JN-
PdabPcdjQ2YTwoSqrDw/s1280/7194109_27092935_safilo_longarone.jpg"><img alt="" src="../Images/7194109_27092935_safilo_longarone.jpg" /></a></p>
<p>Ai 206 tavoli di crisi presentati dalla Cisl con il suo primo "cruscotto sui
metalmeccanici" bisogna aggiungere quello che molto probabilmente si aprirà
per la Safilo, che ha comunicato "prima alla stampa che ai dipendenti che non
considera più strategico lo stabilimento di Longarone" e quindi i suoi 472
lavoratori, più i tanti dell'indotto.</p>
<p>Dopo aver assicurato in passato che "quel sito avrebbe dovuto diventare il
«gioiellino della produzione di occhiali in metallo»."</p>
<p>Stiamo parlando di una fabbrica nata sulle macerie di una disgrazia: "è stata
costruita coi soldi della ricostruzione del Vajont", ma arriva lo stesso la
comunicazione dei licenziamenti che ha fatto tanto arrabbiare la Cgil! "Nel
2019 l'ad dell'azienda ci aveva detto che, <em>grazie ai sacrifici imposti
allora,</em> la sede di Longarone sarebbe rinata. Come può oggi venirci a dire che
sarà l'unica di quattro fabbriche a essere chiusa? Quella fabbrica è stata
costruita coi soldi della ricostruzione del Vajont».</p>
<p>Una fabbrica che ha i conti, e i profitti, a posto! 1 miliardo di ricavi nel
2022, in crescita dell'11,1% a cambi correnti e del 4,2% a cambi costanti
rispetto ai 969,6 milioni registrati nel 2021. Come riporta la stampa.</p>
<p>Il fatto è che la gigantesca ristrutturazione economica, messa in atto nel
mondo dai padroni, non conosce mezzi termini e continua imperterrita.</p>
<p>È la risposta degli operai a questo stillicidio che deve essere messa in campo
prima possibile!</p>
<p>Source: <a href="https://proletaricomunisti.blogspot.com/2023/01/pc-31-gennaio-licenziamenti-annunciati.html">https://proletaricomunisti.blogspot.com/2023/01/pc-31-gennaio-licenziamenti-annunciati.html</a></p>
</body>
</html>
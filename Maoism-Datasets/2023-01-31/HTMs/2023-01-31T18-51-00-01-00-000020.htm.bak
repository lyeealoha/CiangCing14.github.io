<html>
<body>
<h1>pc 31 gennaio - Ancora sull'assemblea di Genova: le valutazioni dei compagni di proletari comunisti che vi hanno partecipato</h1>
<p>Author: prolcomra</p>
<p>Time: 2023-01-31T18:51:00+01:00</p>
<p>Images: ['<a href="https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-jC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-xhJyvwX9R6FwYBq-aDa2VcpWoQ2u946pY2SbFngdDxC1mdC2Ow/w228-h405/Ass%20CALP%20GE.jpg">Ass%20CALP%20GE.jpg</a>']</p>
<!--METADATA-->

<p><a href="https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-
jC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-
xhJyvwX9R6FwYBq-aDa2VcpWoQ2u946pY2SbFngdDxC1mdC2Ow/s4096/Ass%20CALP%20GE.jpg"><img alt="" src="../Images/Ass%20CALP%20GE.jpg" /></a></p>
<p>L'opposizione alla guerra interimperialista esplosa in Ucraina comincia a fare
qualche passo in avanti nel nostro paese in termini di mobilitazioni sul piano
nazionale, in unità con le iniziative che si stanno svolgendo a livello
internazionale.</p>
<p>Questo passo in avanti è stato senz'altro l'assemblea del 28 gennaio contro la
guerra promossa dai lavoratori portuali del CALP di GE, molto partecipata, con
compagni provenienti dal sud (Taranto), dalla Sardegna, dal centro (Roma), dal
nord (Pisa, Livorno, Firenze, Padova, Bergamo). L'appello dei portuali per una
mobilitazione nazionale il 25 febbraio, ad un anno dall'inizio del conflitto
bellico imperialista in Ucraina, ha portato ad un dibattito e alle decisioni
su come iniziare e dare continuità all'opposizione alla guerra. E' stato
deciso una giornata di lotta nazionale, che a Genova ci sarà una
manifestazione con un corteo che punterà ad entrare nel Porto, e che la
mobilitazione sarà sostenuta dalla proclamazione dello sciopero nei porti
promosso dall'USB e che, chi non potrà venire a Genova, promuoverà iniziative
a livello locale in questa giornata.</p>
<p>Per noi, proletari comunisti che abbiamo partecipato e siamo intervenuti in
assemblea, l'iniziativa dei portuali del 25 rimette al centro la battaglia
giusta e centrale che vede i lavoratori protagonisti di questa mobilitazione
con l'azione diretta di contrasto alle navi (così come è stato fatta negli
aeroporti come a Pisa) che trasportano armi dirette nelle zone di guerra e con
lo sciopero che parte dai porti. Questo strumento di lotta è un'indicazione da
seguire anche per tutte le realtà sindacali, in opposizione ai confederali che
sono parte del fronte di conciliazione con le scelte di guerra dei governi,
ieri con Draghi e oggi con Meloni. Dobbiamo lavorare per questo, gli "scioperi
generali" dei sindacati di base sono stati assolutamente isolati e
controproducenti, autoreferenziali, che hanno portato persino alla spaccatura
del corteo del 3 dicembre a Roma.</p>
<p>Noi pensiamo che sia uno strumento di lotta utile da estendere nei luoghi di
lavoro la mozione operaia contro la guerra che, come sindacato Slai cobas psc,
è stata firmata dagli operai dell'Acciaierie Italia di Taranto, della
Fincantieri di Palermo, dalla Marcegaglia di Ravenna, della Dalmine di Bergamo
e che stiamo diffondendo in altre fabbriche che porta gli operai a schierarsi
nella lotta contro gli imperialisti in guerra e, per quello che riguarda gli
operai italiani, l'opposizione al nostro governo, al nostro imperialismo.</p>
<p>L'assemblea dei portuali di Genova ha avuto come dato positivo oltre alla
partecipazione anche l'attenzione verso i nostri interventi che hanno da un
lato portato il lavoro, piccolo ma concreto, con al centro le fabbriche e la
questione delle basi a Taranto.</p>
<p>Dall'altro ha chiarito la denuncia politica verso il governo, il nostro
imperialismo e il carattere della guerra antimperialista, cosa che, a causa
della composizione della sala e i numerosi interventi di area
retecomunisti/usB/cremaschi/UP/RC/Pap etc, non aveva messo al centro. Non
certo è di diversa natura il movimentismo/scadenzismo promosso dal collettivo
GKN e dall'area solidale di "convergere per insorgere" (CPA-FI) dove è
annacquata la direzione operaia di un movimento di classe.</p>
<p>Un aspetto negativo è stato la mancanza di realtà operaie a partire dall'Ilva
e che hanno fatto penare gli interventi, il criterio era che intervenivano
prima le realtà lontane, che solo dopo sollecitazione sono stati fatti ma
verso la fine.</p>
<p>In compenso alla fine un operaio del calp, antifascista, che era stato a bg
anche per FN, ci ha chiesto un parere su come era andata l'assemblea ed è
stata l'occasione per condividere la necessità di coinvolgere gli operai anche
delle altre fabbriche, ad esempio quelli dell'Ilva dove hanno contatti, e
dell'utile strumento della mozione per discutere sulle ragioni della guerra
inter imperialista. Non si può continuare ad avere attitudini egemoniche o di
bottega, io…io, ma ragionare da un punto di vista proletario e di classe: noi
come possiamo fare per smuovere le fabbriche e creare veramente una forza per
fare la guerra di classe.</p>
<p>Portare questa lotta all'interno della nostra assemblea proletaria
anticapitalista nazionale del 18 febbraio per valorizzarla nel verso giusto a
quello che serve per rafforzare la lotta politica contro il nostro
imperialismo, per la sconfitta del ns imperialismo.</p>
<p>L'assemblea del 28 a Genova ha anche il merito di portare avanti la
costruzione dell'unità del movimento di opposizione alla guerra, dai
lavoratori agli studenti, dagli antimperialisti agli antimilitaristi ai
pacifisti.</p>
<p>L'Appello del calp, pure con un'analisi del Governo che resta alla superficie,
ha il merito di avere messo al centro la necessità della mobilitazione contro
la guerra sul piano nazionale: come fai a boicottare la guerra dai territori
quando chi manda le armi è il governo e lo stato imperialista italiano?</p>
<p>Anche se la riduzione antimilitarista con la parola d'ordine "boicottiamo la
guerra", non vede il carattere dell'imperialismo, dell'azione specifica del
nostro imperialismo e del nostro governo, del rafforzare un processo in
direzione della dittatura del Capitale che va chiamato con il suo nome:
moderno fascismo, al servizio dei padroni, della borghesia imperialista
italiana. Non si tratta solo di effetti economici sulle masse ma gli effetti
politici reazionari verso la formazione di un regime: il fascismo porta
guerra, la guerra porta fascismo.</p>
<p>Non basta dire che il nemico è in casa nostra, senza vedere la natura di
classe, sociale, economica, politica, del governo Meloni come moderno
fascismo.</p>
<p>Le posizioni pacifiste e antimilitariste da sempre hanno anche il limite di
non vedere il legame con le lotte armate dirette dai comunisti maoisti, con le
rivolte popolari, che sono la sostanza dell'internazionalismo proletario.</p>
<p>L'Assemblea Proletaria Anticapitalista del 18 febbraio che abbiamo portato
all'interno dell'iniziativa dei Genova e a cui stiamo lavorando per una sua
riuscita in termini di partecipazione, vuole essere la proposta di lotta per
un passo in avanti nella formazione di un fronte unito contro governo,
padroni, guerra imperialista, combattendo nella linea giusta
dell'indissolubilità della lotta economica e politica.</p>
<p>Source: <a href="https://proletaricomunisti.blogspot.com/2023/01/pc-31-gennaio-ancora-sullassemblea-di.html">https://proletaricomunisti.blogspot.com/2023/01/pc-31-gennaio-ancora-sullassemblea-di.html</a></p>
</body>
</html>
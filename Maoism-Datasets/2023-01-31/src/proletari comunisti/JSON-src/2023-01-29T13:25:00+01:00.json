{'time': '2023-01-29T13:25:00+01:00', 'title': '\npc 29 gennaio - Africa: la bomba del debito, ovvero l&#8217;imperialismo degli &#8220;Stati falliti&#8221;\n', 'author': 'prolcompal', 'images': ['https://blogger.googleusercontent.com/img/b/R29vZ2xl/AVvXsEhz_cJyvE5rVP8SXoIxEChqW2_YAOomn79GxPbuSJGhML8MruPMFsVfPJ-UKWUWiHSIXfSTP0x9AlqlzZwnWvxf2I5F_NYgBWpadHu2BeEgsUz0FAWQqOyYlmoEobaiofme8w_HCTnbMM3exig_FRX017Q7RgBgwiHCkWLYrIsKgjTrodyWKp6GrE4bkQ/w453-h512/AFRICA%20A%20RISCHIO%20FALLIMENTO.jpg'], 'text': '[![](https://blogger.googleusercontent.com/img/b/R29vZ2xl/AVvXsEhz_cJyvE5rVP8SXoIxEChqW2_YAOomn79GxPbuSJGhML8MruPMFsVfPJ-\nUKWUWiHSIXfSTP0x9AlqlzZwnWvxf2I5F_NYgBWpadHu2BeEgsUz0FAWQqOyYlmoEobaiofme8w_HCTnbMM3exig_FRX017Q7RgBgwiHCkWLYrIsKgjTrodyWKp6GrE4bkQ/w453-h512/AFRICA%20A%20RISCHIO%20FALLIMENTO.jpg)](https://blogger.googleusercontent.com/img/b/R29vZ2xl/AVvXsEhz_cJyvE5rVP8SXoIxEChqW2_YAOomn79GxPbuSJGhML8MruPMFsVfPJ-\nUKWUWiHSIXfSTP0x9AlqlzZwnWvxf2I5F_NYgBWpadHu2BeEgsUz0FAWQqOyYlmoEobaiofme8w_HCTnbMM3exig_FRX017Q7RgBgwiHCkWLYrIsKgjTrodyWKp6GrE4bkQ/s2136/AFRICA%20A%20RISCHIO%20FALLIMENTO.jpg)\n\n" **Nel 2019** il Fondo monetario internazionale consacrava l\'ascesa del\nGhana, l\'economia ** «a più rapida crescita del mondo**» … **Nel dicembre\n2022** , con tre anni di pandemia alle spalle …: **terzo Paese africano finito\nin default** dall\'inizio dell\'emergenza Covid".\n\nA proposito di fallimenti, se il FMI dovesse essere valutato per le sue\nprevisioni sarebbe fallito da tempo! Ma qui non si tratta di _capacità di\nprevisione_ del FMI, ma come si sa _dell \'intervento_ di questo organismo\nfinanziario internazionale nelle mani dell\'imperialismo, che con le sue\nanalisi interessate trasmette piuttosto i suoi "desideri".\n\nIl tipo di intervento _classico_ è quello dello "scambio" tra prestiti e\n**obbligo di ristrutturazione** economica e politica interna al Paese che di\nregola si trasforma in taglio alla spesa pubblica per pensioni, sanità, scuola\necc. con forte peggioramento delle condizioni delle masse popolari; in questo\ncaso ce lo spiega in parte anche questo articolo del Sole 24 Ore del 22\ngennaio che riporta le affermazioni stesse del FMI che **pochi giorni prima**\ndel "fallimento del Ghana" aveva accordato un  **prestito da 3 miliardi** di\ndollari **per tenere a galla la sua economia** …  e insieme al Ghana c\'è **lo\nZambia nel 2020** e il **Mali nello stesso 2022** … ma nel complesso, secondo\n"una ricognizione del Chatham House, un think tank britannico": "I Paesi\nafricani nell\'una o nell\'altra situazione **sono 22** ".\n\n"In valore assoluto - dice il quotidiano di Confindustria - la **mole\ndebitoria** è lievitata di cinque volte fra 2000 e 2020, toccando **i 696\nmiliardi di dollari** nell\'anno di esplosione del Covid: **una cifra che\nsupera, da sola, il Pil aggregato di 40 economie africane. " **Su 54 paesi\ncomplessivi **.**\n\nChe questo debito sia " **insostenibile** " ce lo dice lo stesso FMI e l\'altro\norganismo nelle mani dell\'imperialismo, la Banca Mondiale: "Il Fondo monetario\ninternazionale e la Banca mondiale stimano che **il 60% delle economie a basso\nreddito si sobbarchi, già oggi, un debito insostenibile o prossimo a\ndiventarlo in tempi stretti** ".\n\nQuali paesi imperialisti hanno nelle mani questo debito?\n\n"La Cina ne detiene una fetta pari al 13%, secondo un\'elaborazione del centro\nstudi Bu Global Development Center. Un altro 15% va in debiti bilaterali, il\n12% a banche commerciali, il 27% in obbligazioni sul mercato e il 32% in\nprestiti contratti con istituzioni multilaterali." Condizioni che " … fanno\ntemere una girandola di insolvenze in tempi rapidi. Il debito pubblico di\nSudafrica, Costa d\'Avorio e Kenya è dato in aumento rispettivamente di 14,1,\n17,6 e 10,3 punti percentuali rispetto al Pil nel triennio concluso nel 2022,\nrileva Chatham House. Ora, aggiunge, **c \'è il rischio che «la situazione\ndebitoria possa peggiorare ancora nel 2023»." **\n\nPeggio di così? Certo, visto che l\'intervento dei paesi imperialisti, Stati\nUniti, Italia, Francia, Spagna, Germania, Cina, Russia… non si limita al\nfattore "economico" che significa alimentare la monocoltura, la corruzione\ndella borghesia compradora, le guerre interne in corso (anche qui per\ninterposta persona) con relativa spinta alle spese militari, presenza militare\nstraniera, imponente emigrazione interna e verso i paesi imperialisti… e in\nquesto caso straparlare di emigrazione dall\'Africa senza tenere conto di\nqueste condizioni oggettive, dell\'oppressione dell\'imperialismo, significa non\ncapire di che si parla…\n\nA queste "cause" si aggiungerebbero ancora gli "stessi fattori che tengono\nsotto scacco l\'economia mondiale" e cioè "guerra in Ucraina" "inflazione e\nrialzo dei prezzi energetici e alimentari" e relativa "crisi di insicurezza\nalimentare che incombe sul oltre 140 milioni di persone" e ancora il\n"rafforzamento del dollaro che ha provocato l\'aumento" degli interessi sul\ndebito che in Nigeria, come "rapporto fra le spese per il ripagamento del\ndebito e le entrate da export, il cosiddetto _debt service ratio_ , è volato\noltre il 102% nel 2022." Insomma, non bastano nemmeno tutte le entrate da\nesportazione di petrolio, di cui la Nigeria è uno dei principali produttori,\nper ripagare il debito!\n\nIl quadro complessivo del disastro in corso è chiaro! A questo punto ci si\ndovrebbe chiedere come faranno questi paesi a uscire dal disastro, e invece la\ndomanda che si fa il giornalista del Sole24Ore è " **quali saranno i prossimi\nPaesi a scivolare in default**. Pangea-Risk, una società di intelligence,\nprevede che almeno sei paesi della regione subsahariana saranno chiamati **a\nristrutturare il proprio debito** entro il 2024, un elenco che include anche\ngrandi nazioni come il Kenya e la stessa Nigeria. A Nord del Sahara **l\n\'Egitto**, il paese più popoloso dell\'Africa settentrionale, è zavorrato da\nquasi **158 miliardi di dollari in debito estero** e sta contrattando con il\nFmi un pacchetto di finanziamenti da 5-6 miliardi di dollari." Ma non è finita\nqui, perché addirittura "Altri scenari sono anche più _tranchant_ … L\'agenzia\ndi rating S&P identifica quattro economie africane, sulle 24 sotto la propria\nlente, «vulnerabili» al default nel 2023 **(Burkina Faso, Congo-Brazzaville,\nEtiopia e Mozambico)** , allineandosi alle due che hanno già subito la stessa\nsorte **(Ghana e Zambia** : il **Mali** è fuori dai radar di S&P). Allargando\nla valutazione ad altri criteri, il totale dei casi in bilico può\nmoltiplicarsi ad almeno **18 paesi incapaci di onorare i propri debiti**." Che\n"Solo tra 2022 e 2024, secondo Pangea-Risk, andranno in scadenza **debiti per\n185 miliardi di dollari**. Se le dimensioni del problema sono chiare, non lo è\nla via per attutire l\'impatto di una crisi che può travolgere anche più Paesi\ndi quanto non siano già finiti sotto osservazione."\n\nMa una sua "soluzione" l\'imperialismo la trova! "Una soluzione invocata -\ncontinua l\'articolo - è il _debt relief_ , il **condono parziale o totale**\nche alleggerirebbe il carico debitorio sulle spalle di economie ancora più\nurtare dalle turbolenze internazionali."\n\nE non si tratterebbe affatto di novità, visto che è una manovra già adottata\nnel passato, e che **non ha risolto né poteva risolvere** i problemi dei paesi\noppressi dall\'imperialismo! **Anzi** , è una manovra per tenere imbrigliati e\nlegati a sé questi Paesi che così continuano a fornire soprattutto materie\nprime a basso costo!\n\nMa chi dovrebbe "alleggerire" il debito? " **Gli occhi sono puntati sulla\nCina** , ma una manovra di impatto richiederebbe un\'intesa fra Pechino e **le\nistituzioni occidentali che detengono quote di debito anche maggiori**. Il\nmeeting dello scorso dicembre fra Fmi, Banca Mondiale e Cina si è chiuso con\nspiragli di ottimismo" ma, come dice la presidente del FMI, Kristalina\nGeorgieva, "non si sono registrate accelerazioni o ipotesi nette\nsull\'emergenza."\n\nTutto l\'ottimismo imperialista finisce nella possibilità di una "piattaforma\nper affrontare «sistematicamente» le questioni del debito, tratteggiando un\n«ruolo attivo della Cina», oltre a una spinta più robusta sul Common Framework\ndel G20: un\'iniziativa del **club delle economie ricche** **per fornire\nsoluzioni ai Paesi poveri** che si ritrovano sulle spalle debiti in\nsofferenza." È per tutto questo che la bomba che potrebbe scoppiare non è solo\nquella del debito! L\'imperialismo produce "stati falliti"\n\nInsomma, "La strada è lunga" dice il Sole24Ore: «Ci vorrà **tempo** , una\ncerta **fortuna** [proprio così!] e il **sostegno degli stessi creditori\nattuali** …" cioè degli stessi paesi imperialisti (che si "accorgono" di\nquesti Paesi quando non possono più pagare gli interessi sui prestiti) ma che\nsi sforzeranno perché alla fine "l\'Africa è un\'opportunità enorme".\n\nI proletari e le masse popolari dell\'Africa devono trasformare questa\n"opportunità enorme" per i propri interessi di classe perché "le stesse cause\neconomiche e sociali che spingono gli imperialisti a guerre di rapina,\ndiventano condizioni materiali invivibili, insopportabili per gli schiavi del\ncapitale, condizioni materiali per la ribellione dei proletari, dei popoli,\ndelle nazioni e dei paesi sfruttati e oppressi dai monopoli e dai paesi\nimperialisti."\n\nE ancora una volta è necessario ricordarci che "Spetta al Movimento Comunista\nInternazionale portare loro la coscienza rivoluzionaria, organizzare e\ntrasformare le ribellioni in lotta rivoluzionaria contro il nemico comune: il\nsistema capitalista mondiale di oppressione e sfruttamento." ( _Dichiarazione\ninternazionale e internazionalista -\nhttps://proletaricomunisti.blogspot.com/2023/01/pc-18-gennaio-\ndichiarazione.html#more)_', 'source': 'https://proletaricomunisti.blogspot.com/2023/01/pc-29-gennaio-africa-la-bomba-del.html'}
{'time': '2023-01-30T15:46:00+01:00', 'title': "\npc 30 gennaio -  La guerra in Ucraina si allarga al Medio Oriente: l'imperialismo USA e il suo cane da guardia israeliano hanno attaccato una struttura militare dell'Iran\n", 'author': 'prolcomra', 'images': ['https://blogger.googleusercontent.com/img/b/R29vZ2xl/AVvXsEgxaOH1dpuwF3uMfBfNNjRIzfLi5aJtsBjIW5MF5j3-lPgZReoqTcI6gU6yHAUPQXLiDHOe4IDvYIuAATcHqsR8oOlICODJdF8edfa017V42AwUbIbTJWjrX5UmHN2Tx224517RTubzf4gL8kffv2VTTGhf936LPJSHFr5jV1w8mv8w98XL1wXiDbIAIA/w480-h296/Israele%20dietro%20gli%20attacchi%20all&#39;Iran.jpg', 'https://blogger.googleusercontent.com/img/b/R29vZ2xl/AVvXsEgGRb_H_m3utU6BOdR-gFGJ5fuQhkV5uLmV_AX_l8_GkJMES4fQz-Eo2hRrzAku_gTsn3NFDLWGMYYO2qa1oRyXW3OHGiHWoWvgFcpPCrJYbZ_uhm2g1fUSFjeKWlkz5yf8w-MO1PYmQk_nlGHXu0zyrIHqp83t-aHbnMopQhVUJWsYD0p2ZK0T8AUftw/s320/Ron%20Prosor,%20ambasciatore%20israeliano%20in%20Germania.jpg', 'https://blogger.googleusercontent.com/img/b/R29vZ2xl/AVvXsEjd0ZZ148YFklsmOQyTYcUZMAhT_jl4n7KX_wIONQlTBx2dmRz1RnROng6aIodxn1d8rHwIXNf_vP1mDs2jzuU3sEyZdBkkK2RfIpXAYBcQmh4EkbzkjiHZljeqMNk8WLYAkIAzDZr5PyaNBmvQjqF7E1fUlCsY-BnhpJqHN0xgca0-0xwni8C9k_lkNw/w641-h291/Iran-attacco%20a%20Isfahan.jpg'], 'text': '**Israele aiuta l\'Ucraina dietro le quinte**\n\n  \n\n  \n\n[![](https://blogger.googleusercontent.com/img/b/R29vZ2xl/AVvXsEgxaOH1dpuwF3uMfBfNNjRIzfLi5aJtsBjIW5MF5j3-lPgZReoqTcI6gU6yHAUPQXLiDHOe4IDvYIuAATcHqsR8oOlICODJdF8edfa017V42AwUbIbTJWjrX5UmHN2Tx224517RTubzf4gL8kffv2VTTGhf936LPJSHFr5jV1w8mv8w98XL1wXiDbIAIA/w480-h296/Israele%20dietro%20gli%20attacchi%20all\'Iran.jpg)](https://blogger.googleusercontent.com/img/b/R29vZ2xl/AVvXsEgxaOH1dpuwF3uMfBfNNjRIzfLi5aJtsBjIW5MF5j3-lPgZReoqTcI6gU6yHAUPQXLiDHOe4IDvYIuAATcHqsR8oOlICODJdF8edfa017V42AwUbIbTJWjrX5UmHN2Tx224517RTubzf4gL8kffv2VTTGhf936LPJSHFr5jV1w8mv8w98XL1wXiDbIAIA/s1280/Israele%20dietro%20gli%20attacchi%20all\'Iran.jpg)\n\n  \nSecondo il Wall Street Journal, dietro agli attacchi all\'Iran ci sarebbe\nIsraele.\n\nTeheran, a livello ufficiale, non attribuisce la responsabilità allo Stato\nebraico.\n\nIn Siria droni israeliani contro convoglio d\'armi delle milizie del regime ad\nalBukamal\n\nL\'attacco a Isfahan è avvenuto meno di una settimana dopo un\'importante\nesercitazione militare USA-Israele nella prospettiva dello scontro contro\nTeheran.\n\nSecondo agenzia Nova i raid sono avvenuti in sei diverse città iraniane e più\nvolte è entrata in funzione la contraerea iraniana. L\'ISW riferisce che\nesplosioni sono state sentite a Karaj, nella provincia di Alborz; Dezfoul,\nprovincia del Khuzestan; e Hamedan City, provincia di Hamedan, nelle ore\nsuccessive all\'attacco dei droni.\n\nInoltre "Iran e Israele sono impegnati da anni in una guerra ombra su terra,\nmare, aria e nel cyberspazio con Israele che ha effettuato attacchi contro\nstrutture militari e nucleari iraniane, ha compiuto omicidi mirati con robot\ntelecomandati, colpendo scienziati e persino un alto funzionario militare, il\ncolonnello Savad Khodayee, a capo di un\'unità segreta delle Guardie\nRivoluzionarie. Oltre a lui, due colonnelli sono rimasti uccisi in incidenti.\nÈ quella che Naftali Bennett, primo ministro "a rotazione" fino al luglio\n2022, aveva definito "la dottrina del polpo": colpire non più i «tentacoli»\ndel regime iraniano nella regione ma «andare dritti alla testa». Una strategia\nche l\'attuale primo ministro Benjamin Netanyahu, tornato in carica da appena\nun mese, potrebbe non voler abbandonare" (da eastjournal).\n\namwaj.media: Tuttavia, parlando a condizione di anonimato, una fonte politica\ndi alto rango nella capitale iraniana ha indicato ad Amwaj.media che\n**l\'Ucraina è stata citata tra i potenziali colpevoli**. Facendo eco a questa\nlinea, l\'affiliata mediatica del Consiglio supremo per la sicurezza nazionale\niraniana (SNSC) ha avvertito di "pesanti conseguenze" a meno che il governo\nucraino non prenda le distanze dall\'attacco. Nel frattempo, altri sostengono\nche **anche l\'Azerbaigian** , la cui ambasciata a Teheran è stata recentemente\nchiusa a causa delle crescenti tensioni, possa aver svolto un ruolo al fianco\ndi Israele.\n\nFonti con "conoscenza diretta dell\'attacco" del 29 gennaio hanno detto a un\ncorrispondente israeliano dell\'outlet statunitense Axios che l\'attacco è stato\n"specifico, chirurgico e di successo", sostenendo che "4 diverse aree\ndell\'edificio sono state accuratamente prese di mira e l\'obiettivo è stato\nraggiunto".\n\n[![](https://blogger.googleusercontent.com/img/b/R29vZ2xl/AVvXsEgGRb_H_m3utU6BOdR-\ngFGJ5fuQhkV5uLmV_AX_l8_GkJMES4fQz-\nEo2hRrzAku_gTsn3NFDLWGMYYO2qa1oRyXW3OHGiHWoWvgFcpPCrJYbZ_uhm2g1fUSFjeKWlkz5yf8w-MO1PYmQk_nlGHXu0zyrIHqp83t-aHbnMopQhVUJWsYD0p2ZK0T8AUftw/s320/Ron%20Prosor,%20ambasciatore%20israeliano%20in%20Germania.jpg)](https://blogger.googleusercontent.com/img/b/R29vZ2xl/AVvXsEgGRb_H_m3utU6BOdR-\ngFGJ5fuQhkV5uLmV_AX_l8_GkJMES4fQz-\nEo2hRrzAku_gTsn3NFDLWGMYYO2qa1oRyXW3OHGiHWoWvgFcpPCrJYbZ_uhm2g1fUSFjeKWlkz5yf8w-MO1PYmQk_nlGHXu0zyrIHqp83t-aHbnMopQhVUJWsYD0p2ZK0T8AUftw/s619/Ron%20Prosor,%20ambasciatore%20israeliano%20in%20Germania.jpg)\n\n  \nPoche ore prima degli attacchi in Iran, l\'ambasciatore di Israele a Berlino ha\nrilasciato questa interessante intervista in cui diceva, fra le altre cose:\n\n _"Abbiamo i russi in Siria. Come sapete, l\'esercito israeliano blocca\nregolarmente le spedizioni di armi dall\'Iran alla Siria e al Libano. Questi\nincludono droni e missili iraniani che la Russia sta usando in Ucraina. Quindi\naiutiamo, anche se dietro le quinte e molto più di quanto si sappia. Abbiamo\nanche una grande comunità ebraica in Russia. Questi sono i due motivi\nprincipali per cui manteniamo un profilo basso"._\n\n  \n\n[![](https://blogger.googleusercontent.com/img/b/R29vZ2xl/AVvXsEjd0ZZ148YFklsmOQyTYcUZMAhT_jl4n7KX_wIONQlTBx2dmRz1RnROng6aIodxn1d8rHwIXNf_vP1mDs2jzuU3sEyZdBkkK2RfIpXAYBcQmh4EkbzkjiHZljeqMNk8WLYAkIAzDZr5PyaNBmvQjqF7E1fUlCsY-\nBnhpJqHN0xgca0-0xwni8C9k_lkNw/w641-h291/Iran-\nattacco%20a%20Isfahan.jpg)](https://blogger.googleusercontent.com/img/b/R29vZ2xl/AVvXsEjd0ZZ148YFklsmOQyTYcUZMAhT_jl4n7KX_wIONQlTBx2dmRz1RnROng6aIodxn1d8rHwIXNf_vP1mDs2jzuU3sEyZdBkkK2RfIpXAYBcQmh4EkbzkjiHZljeqMNk8WLYAkIAzDZr5PyaNBmvQjqF7E1fUlCsY-\nBnhpJqHN0xgca0-0xwni8C9k_lkNw/s940/Iran-attacco%20a%20Isfahan.jpg)eastwest 30\nGennaio 2023\n\nSecondo fonti della stampa statunitense, l\'attacco di tre droni ad una\nstruttura militare di Isfahan avvenuto nei giorni scorsi è opera di Israele.\nIl Ministero della Difesa di Teheran riferisce che i danni causati sono stati\nlimitati.\n\nNon è la prima volta che Israele colpisce strutture militari della Repubblica\nIslamica, ma le tempistiche dell\'attacco, con droni, avvenuto nei giorni\nscorsi lascia intendere un chiaro messaggio rivolto da Tel Aviv a Teheran\nsull\'approccio che lo Stato Ebraico intende perseguire nei confronti del Paese\nsciita, evidentemente appoggiato dal suo più stretto alleato, gli Stati Uniti.\nÈ il Wall Street Journal a sostenere con certezza che dietro l\'operazione\nrivolta ad un centro dell\'esercito di Isfahan c\'è la mano israeliana: con\nalmeno 3 droni, di cui uno capace di arrivare all\'obiettivo, è stato raggiunto\nun edificio che, per alcuni analisti, è un deposito di armi, per altri un\nlaboratorio o un sito logistico militare.\n\nNella giornata odierna inizia il viaggio del Segretario Antony Blinken in\nMedio Oriente, dove incontrerà gli esponenti governativi di Israele, Palestina\ned Egitto. Una missione a dir poco incandescente, con Tel Aviv attiva\nmilitarmente non solo in Iran ma anche in Cisgiordania, dove la tensione è\nalle stelle. È la prima visita del Segretario di Stato da quando l\'esecutivo\ndi estrema destra guidato da Benjamin Netanyahu si è insediato, con Washington\nincapace di controllare le mosse dell\'alleato israeliano, libero di operare\nnel contesto internazionale. La vicinanza mai negata, né raffreddata, alla\nRussia di Vladimir Putin si legge nel mancato invio di rifornimenti militari\nall\'Ucraina, che ha permesso all\'esercito israeliano di proseguire\nindisturbato con gli strike in territorio sovrano della Siria (supportata da\nMosca), dove gli obiettivi sono le presenze militari iraniane.\n\nSono, appunto, molteplici gli intrecci legati alle sorti mediorientali,\nriguardando una fetta importante degli equilibri internazionali. Se si aprisse\nun fronte più ampio di guerra aperta, questo trascinerebbe la comunità\ninternazionale negli inferi di un confronto militare dagli esiti inaspettati,\nche coinvolge anche in questo caso potenze con armi nucleari. La diplomazia\nsembra intorpidita in questa fase di azioni militare e violenze sui civili,\ncon l\'Unione Europea che si dice pronta a inserire le Guardie della\nRivoluzione nella lista delle organizzazioni terroristiche nonostante il\npericolo politico che questa scelta causerebbe, ovvero la fine definitiva\ndelle trattative per il ripristino del JCPoA, l\'accordo sul nucleare iraniano.\n\nEppure, sarebbero giunte aperture in tal senso dagli Stati Uniti, con la\nmediazione del Qatar. Infatti, il Ministro degli Esteri Mohammed bin\nAbdulrahman Al-Thani, in visita a Teheran, nella giornata di ieri avrebbe\nconsegnato al Governo iraniano un messaggio di Washington. "Faremo tutto ciò\nche è possibile affinché si giunga ad un accordo tra l\'Iran e l\'Occidente,\nfondamentale per la stabilità regionale", ha detto Al-Thani. Sul fronte\nsaudita, il Ministro degli Esteri Faisal bin Farhan Al Saud si recherà nelle\nprossime settimane a Baghdad, ancora broker per la pace tra Riad e Teheran,\nproprio per incontrare il collega iraniano Hossein Amirabdollahian.\n\nDopo 5 round negoziali con l\'obiettivo di ripristinare le piene relazioni tra\ni due Paesi, le parti hanno convenuto per nuovi incontri. Risulta sempre\ncomplicato interpretare le mosse dei singoli attori, regionali e non,\ncoinvolti nella stabilità del Vicino e Medio Oriente: dalla presenza iraniana\nnelle nazioni confinanti con Israele all\'ambiguità dell\'Arabia Saudita nel\nrapporto con Tel Aviv, passando per il ruolo di Stati Uniti e Russia, è in\nballo la stabilità delle relazioni internazionali che, a quanto pare, poggia\nancora su una regione strategica a livello geopolitico.', 'source': 'https://proletaricomunisti.blogspot.com/2023/01/pc-30-gennaio-la-guerra-in-ucraina-si.html'}
# Da Mirafiori: la voce e la forte denuncia delle operaie. Il Mfpr e le lavoratrici Slai cobas sc preparano a Mirafiori una iniziativa nella settimana dell'8 marzo

Author: fannyhill

Description: Il 24 gennaio siamo intervenute a Mirafiori con lo Slai cobas per il sindacato
di classe. Abbiamo parlato con tante operaie. Le operaie rac...

Time: 2023-01-31T10:53:00+01:00

Images: ['[fiat.jpg](https://blogger.googleusercontent.com/img/b/R29vZ2xl/AVvXsEiYTMIJTtyCVUPd65lq9bzFTwfeybfD5JYp-emjf5FSOw61hNQVVzhMp_rigcIlLbcogDmWJpRkD8h8FsfFEmbTvj3Apf3zgDsQuOkjED68w2wnWWs2Za2qYxrmXknrH5OJHX5GbCMIdgWIUN0kJtxNcEMKeZTCFfPdCxoZcwWJOvY7o19VoPkkyecvNg/s320/fiat.jpg)']

<!--METADATA-->



  

[![](../Images/fiat.jpg)](https://blogger.googleusercontent.com/img/b/R29vZ2xl/AVvXsEiYTMIJTtyCVUPd65lq9bzFTwfeybfD5JYp-
emjf5FSOw61hNQVVzhMp_rigcIlLbcogDmWJpRkD8h8FsfFEmbTvj3Apf3zgDsQuOkjED68w2wnWWs2Za2qYxrmXknrH5OJHX5GbCMIdgWIUN0kJtxNcEMKeZTCFfPdCxoZcwWJOvY7o19VoPkkyecvNg/s640/fiat.jpg)

Il 24 gennaio siamo intervenute a Mirafiori con lo Slai cobas per il sindacato
di classe.

Abbiamo parlato con tante operaie.

Le operaie raccontano di una situazione in fabbrica molto seria, ma sono
d'accordo che senza la lotta delle operaie e operai non ci possono essere
risultati, ma che c'è paura, individualismo, si pensa che 'non c'è più niente
da fare'; "Il problema di fondo, sai, è la paura, non si fa più lo sciopero.
Se qua dentro facciamo gli scioperi, ne paghi le conseguenze. Vieni messa a
fare i lavori peggiori, a parte che di belli qua dentro non c'è né, però
bisogna ribellarsi tutti quanti assieme... fuori da qua abbiamo una vita, una
casa".

Altre operaie confermano: "Si' sempre di più, lavoro da 30 anni, arrivo da
Grugliasco che hanno chiuso, mi sono rovinata la schiena in linea, non tengono
in considerazione le problematiche, ma a fine mese devi pagare l'affitto...";
"dopo 30 anni di lavoro non hai nemmeno la sanità che ti cura. Se non hai i
soldi fai in tempo a morire..."; "non mandano noi in pensione e dentro i
giovani, ho 30 anni di lavoro ma non ho mai lavorato come adesso, sulla linea
di montaggio", "...non è che siamo poi così giovani da poter stare sulle linee
di montaggio; io guido il carrello, scarico camion dalla mattina alla sera, a
56 anni penso di aver già dato"; "Troppo lavoro, troppo carichi di lavoro,
prima 10 pezzi, ora 15. Ma ci sono tanti operai a casa! Se dividessero il
lavoro sarebbe meglio, tutto il carico a noi, moriremo prima"; "Ritmi più alti
si', ma anche carichi mirati per obbligarti ad accettare le dimissioni"; "io
lavoro tre giorni la settimana, ma non ce la faccio più. Io vedo che altri in
altre fabbriche stanno peggio di noi, ritmi di lavoro, alla Amazon,
Pirkinton... Arrivati ad una certa età bisogna rallentare. Dobbiamo uscire da
qui. "Sinistra" e destra ci hanno ridotto in questo stato...".

A loro diciamo: Dobbiamo mettere tutte le nostre energie per costruire
un'alternativa, non siamo qui a dire agli operai fate, ma a lavorare assieme
per costruire la via d'uscita.

Parliamo di preparare un'assemblea per unire le operaie che non ci stanno a
questa vita, ma la dobbiamo costruire assieme. Le operaie non c'è la fanno più
per come si lavora in fabbrica, ma lamentarsi o protestare una per una non va,
lavoriamo assieme per una assemblea delle operaie nella settimana dell'8
marzo.

Altre operaie rafforzano la denuncia delle condizioni in fabbrica e di come si
viene trattate: "É uno schifo, ho la bambina di 7 anni non mi danno neanche i
giorni, mi fanno le proposte: se mi vieni un sabato o due io ti vengo
incontro. Loro vogliono che io vada per 18 sabati obbligatori, fino a
settembre… Incontro? Io ho la bambina di 7 anni e devo lavorare, io un giorno
vengo qua e la bambina la lascio al gabbiotto e entro a lavorare! E' giusto?"

Rispondiamo: "Come ti trattano no, fai bene a ribellarti, ma è giusto che la
protesta tu la faccia da sola? E le altre operaie? Perché non lo fate assieme,
e la tua bambina diventa la nostra lotta? Ci sono le possibilità se le
cerchiamo... dobbiamo ribaltare questa situazione, perché anche ad ubbidire
non ti salvi lo stesso, ritmi e carichi mirati, è una fabbrica che ti
schiaccia". Lei riflette sulla dimensione collettiva della protesta "Si è
vero, si può fare, e per l'assemblea parlo con le colleghe in reparto".

Altre voci sulla lotta: "Io sono arrivata da Rivalta, ho fatto uno sciopero,
erano li tutti che piangevano, sono uscita da sola... si andava fuori a fare i
cortei ma non è cambiato nulla"; "Nessuno è più disposto a fare sciopero, o se
ne fai uno poi non vanno più avanti, le bollette sono aumentate, le persone
qui dentro non sono disposte a perdere dei soldi. Io ne ho viste di lotte ma
non è cambiato nulla. Grugliasco, Rivalta, Maserati… hanno chiuso"; "ma le
pensioni, sanità le hanno portate gli operai con la lotta…".

In generale le operaie, più degli operai, avevano voglia di parlare, e alcune
sono stati nettamente critici verso i sindacati confederali, i delegati "che
se ne stanno la' seduti a non fare niente" rispetto a quello che succede in
fabbrica; "noi abbiamo già detto ai sindacati dentro i nostri problemi, ma più
di tanto non possono fare.

Ma non basta fare solo l'elenco delle disgrazie, prima quando gli operai
avevano nelle loro mani la lotta, il movimento operaio riempiva questi viali,
dobbiamo riprovarci. La forza degli operai è quando si organizzano per i
propri interessi. Per questo dobbiamo costruire una assemblea autonoma per
unire, organizzare, dare prospettiva alle operaie e operai che nelle fabbriche
vogliono opporsi. Per questo abbiamo portato nei cartelli e nel volantino
l'indicazione della nuova  **Assemblea proletaria anticapitalista che si
terra' a Roma il 18 febbraio** , in cui organizzeremo per Mirafiori
l'iniziativa nella settimana dell'8 marzo.



Source: [https://femminismorivoluzionario.blogspot.com/2023/01/da-mirafiori-la-voce-e-la-forte.html](https://femminismorivoluzionario.blogspot.com/2023/01/da-mirafiori-la-voce-e-la-forte.html)
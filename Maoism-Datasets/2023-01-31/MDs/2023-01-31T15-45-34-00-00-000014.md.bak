# Folk har ikke råd til medicin

Author: socialistiskrevolution

Publish Time: 2023-01-31T15:45:34+00:00

Modified Time: 2023-01-31T15:46:08+00:00

Description: Inflationen er steget voldsomt i løbest af det sidste år, og dette påvirker især også folk, hvis’ liv og helbred afhænger af faste udgifter til medicin og behandling hver måned. Ikke nok med at pri…

Images: ['[th-521056444.jpeg](https://socialistiskrevolution.files.wordpress.com/2023/01/th-521056444.jpeg)']

Type: article

Categories: ['Uncategorized']

<!--METADATA-->

Inflationen er steget voldsomt i løbest af det sidste år, og dette påvirker
især også folk, hvis’ liv og helbred afhænger af faste udgifter til medicin og
behandling hver måned.

Ikke nok med at priserne på medicin for diverse sygdomme, behandling og
genoptræning hos professionelle terapeuter stiger, så stiger priserne på en
masse andre faste udgifter såsom husleje, varme, gas, mad, transport og gæld
for masserne, hvilket efterlader endnu færre penge til den stigende medicinen.

Dette leder til at flere tvinges til direkte at fravælge endda livsnødvendig
medicin, samtidig med at de sidder tilbage i kolde huse og lejligheder, med en
beskeden mængde mad, for at undgå total fallit i lyset af krisen.

Mange har faste udgifter på medicin og terapi på op til flere tusind kroner
hver måned, som de må betale ud fra egen lomme. Dette er en enorm byrde på
masserne i landet. Imens kan bourgeoisiet, hvor tusind kroner til eller fra
medicinudgifter om måneden ikke engang kan mærkes, fungerer systemet godt,
fordi de kan betale for medicinen uden problemer, springe foran i køen til
behandling ved at benytte private hospitaler og terapeuter.

Men dette karakteriserer et ulige sundhedssystem, der gang på gang svigter
især de dybeste og bredeste masser i landet.

Samtidig skærer den borgerlige stat gang på gang ned på sundhedsvæsenet, for
at skabe skattelettelser for bourgeoisiet og for at kaste flere penge efter
våben og imperialistisk aggression.

På samme tid lever vi i et land med nogle af de mest avancerede
produktivkræfter indenfor medicinalindustrien, med tonsvis af piller
produceret hver eneste dag. Samtidig holder pharmaselskaber, som Novo Nordisk,
kunstigt prisen på livsnødvendig medicin højt for masserne både i Danmark, men
især for masserne i de undertrykte nationer.

Livs- og helbredsnødvendig medicin er en folkeret, og udgifter til det skal
ikke trække masserne, som har brug for det, ned i elendighed. Det
imperialistiske bourgeoisi skal ikke have lov til at udnytte, at folk er
villige til at sætte deres liv på spil for at få råd til livsnødvendig
medicin, eller dør fordi de ikke har råd, for profit.

Alt dette afslører det borgerlige sundhedssystem, den borgerlige danske stat
og dens rolle. Det vil ikke hjælpe proletariatet at kræve »en nationalisering
af Novo Nordisk« fordi den nuværende gamle stat er udbytternes. Den er stadig
en udbytterstat og statsmonopolkapital er stadig lige så parasitisk og
udbyttende.

![](../Images/th-521056444.jpeg)Novo
Nordisk, et danskejet imperialistisk selskab, holder bl.a. insulin, som er
nødvendigt for behandling af diabetes, dyrt for masserne i de undertrykte
nationer.

Vores rettigheder kan kun vindes gennem kamp, ikke ved at stemme og håbe og
vente på forandringer. Ingen ret, som arbejderklassen har er opnået uden kamp.

Kampen for vores rettigheder skal hærde os og tjene rekonstitueringen af DKP
under maoismen og dermed indledningen af Folkekrigen for erobringen af magten
i landet. Først da, ved en Socialistisk Revolution gennem Folkekrig og en ny
arbejderstat, kan et nyt sundhedsystem, der reelt tjener folket, blive skabt.

Advertisement



Source: [https://socialistiskrevolution.wordpress.com/2023/01/31/folk-har-ikke-rad-til-medicin/](https://socialistiskrevolution.wordpress.com/2023/01/31/folk-har-ikke-rad-til-medicin/)
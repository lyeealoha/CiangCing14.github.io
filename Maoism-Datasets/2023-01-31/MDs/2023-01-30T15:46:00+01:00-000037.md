# pc 30 gennaio -  La guerra in Ucraina si allarga al Medio Oriente: l'imperialismo USA e il suo cane da guardia israeliano hanno attaccato una struttura militare dell'Iran

Author: prolcomra

Time: 2023-01-30T15:46:00+01:00

Images: ['[Israele%20dietro%20gli%20attacchi%20all&#39;Iran.jpg](https://blogger.googleusercontent.com/img/b/R29vZ2xl/AVvXsEgxaOH1dpuwF3uMfBfNNjRIzfLi5aJtsBjIW5MF5j3-lPgZReoqTcI6gU6yHAUPQXLiDHOe4IDvYIuAATcHqsR8oOlICODJdF8edfa017V42AwUbIbTJWjrX5UmHN2Tx224517RTubzf4gL8kffv2VTTGhf936LPJSHFr5jV1w8mv8w98XL1wXiDbIAIA/w480-h296/Israele%20dietro%20gli%20attacchi%20all&#39;Iran.jpg)', '[Ron%20Prosor,%20ambasciatore%20israeliano%20in%20Germania.jpg](https://blogger.googleusercontent.com/img/b/R29vZ2xl/AVvXsEgGRb_H_m3utU6BOdR-gFGJ5fuQhkV5uLmV_AX_l8_GkJMES4fQz-Eo2hRrzAku_gTsn3NFDLWGMYYO2qa1oRyXW3OHGiHWoWvgFcpPCrJYbZ_uhm2g1fUSFjeKWlkz5yf8w-MO1PYmQk_nlGHXu0zyrIHqp83t-aHbnMopQhVUJWsYD0p2ZK0T8AUftw/s320/Ron%20Prosor,%20ambasciatore%20israeliano%20in%20Germania.jpg)', '[Iran-attacco%20a%20Isfahan.jpg](https://blogger.googleusercontent.com/img/b/R29vZ2xl/AVvXsEjd0ZZ148YFklsmOQyTYcUZMAhT_jl4n7KX_wIONQlTBx2dmRz1RnROng6aIodxn1d8rHwIXNf_vP1mDs2jzuU3sEyZdBkkK2RfIpXAYBcQmh4EkbzkjiHZljeqMNk8WLYAkIAzDZr5PyaNBmvQjqF7E1fUlCsY-BnhpJqHN0xgca0-0xwni8C9k_lkNw/w641-h291/Iran-attacco%20a%20Isfahan.jpg)']

<!--METADATA-->

**Israele aiuta l'Ucraina dietro le quinte**

  

  

[![](../Images/Israele%20dietro%20gli%20attacchi%20all'Iran.jpg)](https://blogger.googleusercontent.com/img/b/R29vZ2xl/AVvXsEgxaOH1dpuwF3uMfBfNNjRIzfLi5aJtsBjIW5MF5j3-lPgZReoqTcI6gU6yHAUPQXLiDHOe4IDvYIuAATcHqsR8oOlICODJdF8edfa017V42AwUbIbTJWjrX5UmHN2Tx224517RTubzf4gL8kffv2VTTGhf936LPJSHFr5jV1w8mv8w98XL1wXiDbIAIA/s1280/Israele%20dietro%20gli%20attacchi%20all'Iran.jpg)

  
Secondo il Wall Street Journal, dietro agli attacchi all'Iran ci sarebbe
Israele.

Teheran, a livello ufficiale, non attribuisce la responsabilità allo Stato
ebraico.

In Siria droni israeliani contro convoglio d'armi delle milizie del regime ad
alBukamal

L'attacco a Isfahan è avvenuto meno di una settimana dopo un'importante
esercitazione militare USA-Israele nella prospettiva dello scontro contro
Teheran.

Secondo agenzia Nova i raid sono avvenuti in sei diverse città iraniane e più
volte è entrata in funzione la contraerea iraniana. L'ISW riferisce che
esplosioni sono state sentite a Karaj, nella provincia di Alborz; Dezfoul,
provincia del Khuzestan; e Hamedan City, provincia di Hamedan, nelle ore
successive all'attacco dei droni.

Inoltre "Iran e Israele sono impegnati da anni in una guerra ombra su terra,
mare, aria e nel cyberspazio con Israele che ha effettuato attacchi contro
strutture militari e nucleari iraniane, ha compiuto omicidi mirati con robot
telecomandati, colpendo scienziati e persino un alto funzionario militare, il
colonnello Savad Khodayee, a capo di un'unità segreta delle Guardie
Rivoluzionarie. Oltre a lui, due colonnelli sono rimasti uccisi in incidenti.
È quella che Naftali Bennett, primo ministro "a rotazione" fino al luglio
2022, aveva definito "la dottrina del polpo": colpire non più i «tentacoli»
del regime iraniano nella regione ma «andare dritti alla testa». Una strategia
che l'attuale primo ministro Benjamin Netanyahu, tornato in carica da appena
un mese, potrebbe non voler abbandonare" (da eastjournal).

amwaj.media: Tuttavia, parlando a condizione di anonimato, una fonte politica
di alto rango nella capitale iraniana ha indicato ad Amwaj.media che
**l'Ucraina è stata citata tra i potenziali colpevoli**. Facendo eco a questa
linea, l'affiliata mediatica del Consiglio supremo per la sicurezza nazionale
iraniana (SNSC) ha avvertito di "pesanti conseguenze" a meno che il governo
ucraino non prenda le distanze dall'attacco. Nel frattempo, altri sostengono
che **anche l'Azerbaigian** , la cui ambasciata a Teheran è stata recentemente
chiusa a causa delle crescenti tensioni, possa aver svolto un ruolo al fianco
di Israele.

Fonti con "conoscenza diretta dell'attacco" del 29 gennaio hanno detto a un
corrispondente israeliano dell'outlet statunitense Axios che l'attacco è stato
"specifico, chirurgico e di successo", sostenendo che "4 diverse aree
dell'edificio sono state accuratamente prese di mira e l'obiettivo è stato
raggiunto".

[![](../Images/Ron%20Prosor,%20ambasciatore%20israeliano%20in%20Germania.jpg)](https://blogger.googleusercontent.com/img/b/R29vZ2xl/AVvXsEgGRb_H_m3utU6BOdR-
gFGJ5fuQhkV5uLmV_AX_l8_GkJMES4fQz-
Eo2hRrzAku_gTsn3NFDLWGMYYO2qa1oRyXW3OHGiHWoWvgFcpPCrJYbZ_uhm2g1fUSFjeKWlkz5yf8w-MO1PYmQk_nlGHXu0zyrIHqp83t-aHbnMopQhVUJWsYD0p2ZK0T8AUftw/s619/Ron%20Prosor,%20ambasciatore%20israeliano%20in%20Germania.jpg)

  
Poche ore prima degli attacchi in Iran, l'ambasciatore di Israele a Berlino ha
rilasciato questa interessante intervista in cui diceva, fra le altre cose:

 _"Abbiamo i russi in Siria. Come sapete, l'esercito israeliano blocca
regolarmente le spedizioni di armi dall'Iran alla Siria e al Libano. Questi
includono droni e missili iraniani che la Russia sta usando in Ucraina. Quindi
aiutiamo, anche se dietro le quinte e molto più di quanto si sappia. Abbiamo
anche una grande comunità ebraica in Russia. Questi sono i due motivi
principali per cui manteniamo un profilo basso"._

  

[![](../Images/Iran-attacco%20a%20Isfahan.jpg)](https://blogger.googleusercontent.com/img/b/R29vZ2xl/AVvXsEjd0ZZ148YFklsmOQyTYcUZMAhT_jl4n7KX_wIONQlTBx2dmRz1RnROng6aIodxn1d8rHwIXNf_vP1mDs2jzuU3sEyZdBkkK2RfIpXAYBcQmh4EkbzkjiHZljeqMNk8WLYAkIAzDZr5PyaNBmvQjqF7E1fUlCsY-
BnhpJqHN0xgca0-0xwni8C9k_lkNw/s940/Iran-attacco%20a%20Isfahan.jpg)eastwest 30
Gennaio 2023

Secondo fonti della stampa statunitense, l'attacco di tre droni ad una
struttura militare di Isfahan avvenuto nei giorni scorsi è opera di Israele.
Il Ministero della Difesa di Teheran riferisce che i danni causati sono stati
limitati.

Non è la prima volta che Israele colpisce strutture militari della Repubblica
Islamica, ma le tempistiche dell'attacco, con droni, avvenuto nei giorni
scorsi lascia intendere un chiaro messaggio rivolto da Tel Aviv a Teheran
sull'approccio che lo Stato Ebraico intende perseguire nei confronti del Paese
sciita, evidentemente appoggiato dal suo più stretto alleato, gli Stati Uniti.
È il Wall Street Journal a sostenere con certezza che dietro l'operazione
rivolta ad un centro dell'esercito di Isfahan c'è la mano israeliana: con
almeno 3 droni, di cui uno capace di arrivare all'obiettivo, è stato raggiunto
un edificio che, per alcuni analisti, è un deposito di armi, per altri un
laboratorio o un sito logistico militare.

Nella giornata odierna inizia il viaggio del Segretario Antony Blinken in
Medio Oriente, dove incontrerà gli esponenti governativi di Israele, Palestina
ed Egitto. Una missione a dir poco incandescente, con Tel Aviv attiva
militarmente non solo in Iran ma anche in Cisgiordania, dove la tensione è
alle stelle. È la prima visita del Segretario di Stato da quando l'esecutivo
di estrema destra guidato da Benjamin Netanyahu si è insediato, con Washington
incapace di controllare le mosse dell'alleato israeliano, libero di operare
nel contesto internazionale. La vicinanza mai negata, né raffreddata, alla
Russia di Vladimir Putin si legge nel mancato invio di rifornimenti militari
all'Ucraina, che ha permesso all'esercito israeliano di proseguire
indisturbato con gli strike in territorio sovrano della Siria (supportata da
Mosca), dove gli obiettivi sono le presenze militari iraniane.

Sono, appunto, molteplici gli intrecci legati alle sorti mediorientali,
riguardando una fetta importante degli equilibri internazionali. Se si aprisse
un fronte più ampio di guerra aperta, questo trascinerebbe la comunità
internazionale negli inferi di un confronto militare dagli esiti inaspettati,
che coinvolge anche in questo caso potenze con armi nucleari. La diplomazia
sembra intorpidita in questa fase di azioni militare e violenze sui civili,
con l'Unione Europea che si dice pronta a inserire le Guardie della
Rivoluzione nella lista delle organizzazioni terroristiche nonostante il
pericolo politico che questa scelta causerebbe, ovvero la fine definitiva
delle trattative per il ripristino del JCPoA, l'accordo sul nucleare iraniano.

Eppure, sarebbero giunte aperture in tal senso dagli Stati Uniti, con la
mediazione del Qatar. Infatti, il Ministro degli Esteri Mohammed bin
Abdulrahman Al-Thani, in visita a Teheran, nella giornata di ieri avrebbe
consegnato al Governo iraniano un messaggio di Washington. "Faremo tutto ciò
che è possibile affinché si giunga ad un accordo tra l'Iran e l'Occidente,
fondamentale per la stabilità regionale", ha detto Al-Thani. Sul fronte
saudita, il Ministro degli Esteri Faisal bin Farhan Al Saud si recherà nelle
prossime settimane a Baghdad, ancora broker per la pace tra Riad e Teheran,
proprio per incontrare il collega iraniano Hossein Amirabdollahian.

Dopo 5 round negoziali con l'obiettivo di ripristinare le piene relazioni tra
i due Paesi, le parti hanno convenuto per nuovi incontri. Risulta sempre
complicato interpretare le mosse dei singoli attori, regionali e non,
coinvolti nella stabilità del Vicino e Medio Oriente: dalla presenza iraniana
nelle nazioni confinanti con Israele all'ambiguità dell'Arabia Saudita nel
rapporto con Tel Aviv, passando per il ruolo di Stati Uniti e Russia, è in
ballo la stabilità delle relazioni internazionali che, a quanto pare, poggia
ancora su una regione strategica a livello geopolitico.

Source: [https://proletaricomunisti.blogspot.com/2023/01/pc-30-gennaio-la-guerra-in-ucraina-si.html](https://proletaricomunisti.blogspot.com/2023/01/pc-30-gennaio-la-guerra-in-ucraina-si.html)
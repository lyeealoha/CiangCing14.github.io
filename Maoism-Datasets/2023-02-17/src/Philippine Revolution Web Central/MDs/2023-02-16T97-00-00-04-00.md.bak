# Panunutok ng &#8220;military-grade laser&#8221; ng China sa barkong Pilipino, kinundena

Author: Philippine Revolution Web Central

Publish Time: 2023-02-16T97:00:00-04:00

Modified Time: 2023-02-16T07:49:27+00:00

Description: Binatikos ng mga demokratiko at progresibong grupo ang agresyon at panunutok ng &quot;military-grade&quot; na laser ng Chinese Coast Guard (CCG) sa isang sasakyang pandagat ng Philippine Coast Guard sa West Phi

Images: ['[chinese-coast-guard-points-laser-to-ph-coast-guard-1024x641.jpeg](https://philippinerevolution.nu/wp-content/uploads/2023/02/chinese-coast-guard-points-laser-to-ph-coast-guard-1024x641.jpeg)']

Categories: ['International', 'Politics']

Type: article

<!--METADATA-->

![](../Images/2023-02-16T97-00-00-04-00/chinese-coast-guard-points-laser-to-ph-coast-guard-1024x641.jpeg )

Binatikos ng mga demokratiko at progresibong grupo ang agresyon at panunutokng "military-grade" na laser ng Chinese Coast Guard (CCG) sa isang sasakyangpandagat ng Philippine Coast Guard sa West Philippine Sea noong Pebrero 6.Kaugnay nito, naghain ng isang resolusyon ang blokeng Makabayan sa House ofRepresentatives para kundenahin ang naturang insidente at tuligsain angmalamyang tugon dito ng gubyernong Marcos.

Ayon sa mga ulat, tinutukan ng laser ng CCG ang sasakyang pandagat ngPilipinas habang nag-iikot ito at naghahatid ng suplay para sa Philippine Navyna naka-istasyon sa Ayungin Shoal sa West Philippine Sea.

Sa House Resolution No. 781 na inihain ng blokeng Makabayan, iginiit nila saCommittee on Foreign Affairs (komite sa usaping panlabas) na magsagawa ngisang imbestigasyon sa naturang insidente. Pinuna nila na hanggang ngayon aywala pang malinaw na hakbang kung paanong matutugunan ang isyu kahit panakipagpulong na si Marcos Jr kay Chinese Ambassador Huang Xilian.

Nilaman din ng resolusyon ang pagbatikos sa pangangatwiran ng China sa"lantarang agresyon" nito sa West Philippine Sea. Ayon pa sa mga mambabatas ngblokeng Makabayan, isa itong "gaslighting" o sinisisi pa ang Pilipinas parabaluktutin ang mga katotohanan sa pangyayari.

“Tayo pa raw ang nanghimasok sa kanilang teritoryo nang walang pahintulotgayong bahagi ang Ayungin Shoal ng ating exclusive economic zone. Hindi rinkatanggap-tanggap ang military action ng Chinese vessel sa counterpart nito saPilipinas,” pahayag ni Gabriela Womens Party Representative Arlene Brosas.

Maliban dito, ipinananawagan din nito sa administrasyong Marcos na maglabas ng“mas matikas na kontra-hakbang” at igiit ang soberanong karapatan ng Pilipinassa Ayungin Shoal, at itulak ang pagpapaatras ng mga barkong pandigma ng Chinasa sakop na karagatan ng Pilipinas.

Ayon pa kay Rep. Brosas, dapat umanong kagyat na umaksyon at magrekomenda angbansa pareho ng mga bilateral at antas rehiyon na pakikipag-usapan paratugunan ang agresyong ito ng China.

Para naman sa grupong Pambansang Lakas ng Kilusang Mamamalakaya ng Pilipinas(Pamalakaya), mistula itong 'flashback' o pag-uulit sa ginawang paninindak atpanggigipit ng Chinese Coast Guard sa mga mangingisdang Pilipino sa nagdaangmga taon. "Kung kayang takutin ng Chinese Coast Guard ang mga awtoridad ngPilipinas, paano na lang ang mga walang kadepe-depensa at mas bulnerablengsektor ng mga mangingisda?" pahayag ni Fernando Hicap, pambansang pangulo ngPamalakaya.

Hamon pa ni Hicap, "dapat pagtibayin ng AFP ang mandato nito sakonstitusyon…na pangalagaan ang pambansang soberanya. Hindi ito pag-uudyok nggera, kundi panawagan para sa aktibong pagtatanggol sa ating teritoryo mula saating mga awtoridad na nakasaad sa konstitusyon."

Source: [https://philippinerevolution.nu/angbayan/panunutok-ng-military-grade-laser-ng-china-sa-barkong-pilipino-kinundena/](https://philippinerevolution.nu/angbayan/panunutok-ng-military-grade-laser-ng-china-sa-barkong-pilipino-kinundena/)
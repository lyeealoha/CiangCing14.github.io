{'title': 'Ang pagburiki ng mga burukrata-kapitalista sa DepEd bilang mikrokosmo ng kabulukan ng semi-kolonyal na lipunan at burukrata kapitalistang gubyerno', 'description': 'Mariing kinokondena ng mga kasapi ng Katipunan ng mga Gurong Makabayan (KAGUMA) ang talamak at laganap na katiwalian sa loob ng Kagawaran ng Edukasyon, partikular na ang pagbili ng mga labis-labis n', 'type': 'article', 'publish time': '2023-02-17T99:00:00-04:00', 'modified time': 'None', 'author': 'Philippine Revolution Web Central', 'images': ['https://philippinerevolution.nu/wp-content/uploads/2023/01/katipunan-ng-mga-gurong-makabayan-kaguma-1024x502.png'], 'text': "![]( https://philippinerevolution.nu/wp-content/uploads/2023/01/katipunan-ng-mga-gurong-makabayan-kaguma-1024x502.png )\n\nMariing kinokondena ng mga kasapi ng Katipunan ng mga Gurong Makabayan(KAGUMA) ang talamak at laganap na katiwalian sa loob ng Kagawaran ngEdukasyon, partikular na ang pagbili ng mga labis-labis na halaga na mgalaptop at entry-level na mga digital single-lens reflex (DSLR, Canon EOS1500D) camera. Kasuklam-suklam ang ganitong katiwalian sa panahon mismo ngpandemya kung saan ang ating mga kapwa guro ay naghihirap para maitaguyod angkanilang mga klase gamit ang kanilang sariling bulsa. Ang katiwalian ng DepEday sumasalamin sa kabulukan ng sistemang semi-kolonyal sa ating bayan napinangungunahan ng mga papet na burukrata-kaitalistang sumasaklob sapamamalakad ng ahensya.\n\nAyon mismo sa 197 na pahina na ulat ng Senate Blue Ribbon Committee, sahalagang ₱2.4B, ang DepEd ay nakabili lamang ng 39,583 laptops, na mas kauntisa 68,500 sana na mabibili sa presyong ₱35,046.50 bawat yunit. Dahil ginawangnegosyo ng mga pulitiko ang pag-upo sa poder, bumili ang DepEd ng laptop sahalagang ₱58,300 kada yunit. Ang masaklap pa rito, naipamigay pa ang mgalaptop kahit sa mga indibidwal na hindi nagtuturo. Mayroong halos 900,000pampublikong guro sa batayang antas ngunit ang nabili lamang ng kagawaran ayni wala pa sa kalingkingan ng bilang ng mga guro. Bukod sa kulang na kulangang mga ito ay napakabagal pa ng mga ito na tila hindi na magamit ng mgagurong nakakuha.\n\nKamakailan lamang kumalat din sa social media ang balitang bumili ang DepEd ngoverpriced entry-level Canon EOS 1500D camera sa halagang PHP 155,929 noongnakaraang taon (mas mataas ng apat na beses kaysa sa SRP=PHP 33,998). Angpanggagantsong ito sa DepEd ay pagkakataon na naman para sa mga burukrata saahensya, kasabwat ang mga manunubang kumprador na gatasan ang ahensya kahit pasa panahon ng krisis pang-ekonomiya. Matagal nang manhid ang mga burukrata saloob ng DepEd at wala nang pakialam sa kahirapan ng mga guro at estudyante.Naging manhid at ganid ang mga burukratang sangkot sa scam na ito dahil silaay lumalangoy lamang sa tubig kanal ng burukrata-kapitalismo.\n\nKung talamak ang katiwalian sa gobyerno, bakit mananatiling matapat ang mgaburukrata-kapitalista sa DepEd? Sino nga ba naman ang matatakot sa parusa kungang Pharmally na bumili ng labis-labis sa presyo na mga medical supplies ayhindi naparusahan? Paano ba magkakaroon ng simpatya ang mga burukrata sa loobng DepEd sa mga kapwa nating guro, na marami ang namatay at nagkasakit sapagod at hapo sa panahon ng pandemya, kung ang mismong rehimen ay nagburikirin sa DOH kasabwat ang Pharmally. Paano hindi lalakas ang loob ng mgaburukrata sa loob ng DepEd na magburiki sa kaban ng bayan kung ang pamahalaanmismo ay ginagatasan din naman ang mga mamamayan? Malalakas ang loob ng mgamanunuba sa loob ng DepEd dahil may padrino sila sa gobyerno na siyangtagapagtanggol ng mga buwaya sa loob ng tatlong sangay ng pamahalaan!\n\nNakakagalit na habang kuba at nanlalabo na ang mga guro para makapagturo gamitang mga mababagal na laptop, mga laptop at mga gadget na inutang, kasama naang mahal na bayad sa internet connection, ang mga burukrata sa loob ng DepEday abala sa pagbuburiki ng kaban ng bayan.\n\nHindi mawawakasan ng pagparusa sa mga linta at parasito sa loob ng DepEd angkalakarang ito. Ang pagbabago sa batas ng procurement at paglusaw sa PS-DBM ayhindi magsasawata ng katiwalian sa loob ng ahensya. Talamak ang katiwalian saDepEd at pamahalaan dahil tinuruan tayo ng mga imperyalista at mananakop naituring na negosyo at pribilehiyo ang posisyon sa gobyerno. Ang posisyon sagobyerno ay regalo ng mga nanalong burukrata kapitalista sa eleksyon sakanilang mga maamo at masunuring buwaya. Sinasalamin nito ang sinabi niMarcos, Jr. na kaya sila nagsikap na makabalik sa politika ay dahil sakanilang “family survival’. Ganito talaga ang motibo at layunin ng mgapolitikong pumapasok sa gobyerno. Hindi nila layunin ang magsilbi samamamayan, bagkus ang gusto nila ay yumaman, panatilihin ang sarili at pamilyasa kapangyarihan, at biyayaan ang kanilang mga tagasunod na mga buwaya. At angpamilyang Marcos na siguro ang pinakasagadsagaring manunuba sa kasaysayan ngating bayan. Kasabwat ang mga kawatang pamilya nina Duterte at Arroyo, tuloy-tuloy ang panggagatas nila sa ating mamamayan naghihikahos.\n\nHangga’t may burukrata kapitalismo sa ating bayan, habang namamayagpag angpyudal na relasyon sa ating bayan, at habang ang mga burukrata kapitalista aynakikipagsabwatan sa mga dayuhang mamumuhunan at mga malalaking burgesyakumprador, mananatiling talamak ang katiwalian, hindi lamang sa DepEd, ngunitsa lahat ng ahensya at sangay ng pamahalaan.\n\nKaya ang hamon sa ating mga kasapi ng KAGUMA ay magsikap at magpunyagi upangpukawin ang ating mga kapwa guro at mamamayan upang ibagsak ang bulok nasistemang ito. Sa harap ng malawak na katiwalian, ang ating mga mamamayan ayhanda nang lumaban. Dapat natin silang edukahin na hindi sasapat ang repormalamang upang mabaklas ang putik ng korapsyon na kumukulapot sa DepEd at atingbayan! Tanging ang demokratikong rebolusyong bayan ang tabak na magtatagpas athahawan sa ating maputik at masukal na daan upang matamo ang isang pambansademokratikong lipunan. Hangga't ganito ang sistema ng ating lipunan ay hindinatin makakamit ang pambansa, siyentipiko at makamasang edukasyon. Lumabastayo sa ating mga paaralan at edukahin hindi lamang ang mga kabataan kundi angmga masa upang maipaunawa sa kanila ang pangangailangan na baguhin anglipunan. Kasama ang masa, tayo ay magtatagumpay!\n\nIBAGSAK ANG IMPERYALISMO!\n\nIBAGSAK ANG BURUKRATA-KAPITALISMO!\n\nIBAGSAK ANG PYUDALISMO!\n\nWAKASAN KOMERSYALISADO, KOLONYAL AT REPRESIBONG EDUKASYON!\n\nISULONG ANG PAMBANSA, SIYENTIPIKO AT MAKAMASANG EDUKASYON!\n\nISULONG ANG DEMOKRATIKO REBOLUSYONG BAYAN!\n\nIBAGSAK ANG REHIMENG US-MARCOS II!", 'categories': ['Politics', 'Teachers'], 'source': 'https://philippinerevolution.nu/statements/ang-pagburiki-ng-mga-burukrata-kapitalista-sa-deped-bilang-mikrokosmo-ng-kabulukan-ng-semi-kolonyal-na-lipunan-at-burukrata-kapitalistang-gubyerno/'}
{'time': '2023-02-03T08:37:00+01:00', 'title': '\n pc 3 febbraio - FACOLTÀ DI LETTERE OCCUPATA - FUORI ALFREDO DAL 41-BIS.\n', 'author': 'fiorerosso', 'images': ['https://blogger.googleusercontent.com/img/b/R29vZ2xl/AVvXsEh3O30H8Y3CiF48Xt7rzGDTvVYBBtDE6O5RjQQtY4Zu0LtW75ardxiCzmcBB_7_mlvHHtFb3lG985-R53kLKl2slS1F0WjJyHme8P3rGSDm7CenDZjSkPqP4jjM7tlVvqPrkXdofRlRhUOfvrDl_dNjnFr4bFE1k4VwH7od6vgs32zT4iOZlVCJOIxM/w300-h400/FB_IMG_1675375130095.jpg'], 'text': '[![](https://blogger.googleusercontent.com/img/b/R29vZ2xl/AVvXsEh3O30H8Y3CiF48Xt7rzGDTvVYBBtDE6O5RjQQtY4Zu0LtW75ardxiCzmcBB_7_mlvHHtFb3lG985-R53kLKl2slS1F0WjJyHme8P3rGSDm7CenDZjSkPqP4jjM7tlVvqPrkXdofRlRhUOfvrDl_dNjnFr4bFE1k4VwH7od6vgs32zT4iOZlVCJOIxM/w300-h400/FB_IMG_1675375130095.jpg)](https://blogger.googleusercontent.com/img/b/R29vZ2xl/AVvXsEh3O30H8Y3CiF48Xt7rzGDTvVYBBtDE6O5RjQQtY4Zu0LtW75ardxiCzmcBB_7_mlvHHtFb3lG985-R53kLKl2slS1F0WjJyHme8P3rGSDm7CenDZjSkPqP4jjM7tlVvqPrkXdofRlRhUOfvrDl_dNjnFr4bFE1k4VwH7od6vgs32zT4iOZlVCJOIxM/s1440/FB_IMG_1675375130095.jpg)\n\n  \n\n2 febbraio h22\n\n FACOLTÀ DI LETTERE OCCUPATA CONTRO ERGASTOLO E 41 BIS\n\nPER ALFREDO LIBERO!\n\nCambiare Rotta Roma\n\nCome studenti e studentesse della Sapienza, nell\'assemblea cittadina di  oggi,\nabbiamo deciso collettivamente di occupare la facoltà di Lettere in\nsolidarietà ad Alfredo Cospito, contro ergastolo ostativo e 41 BIS.\n\nA 106 giorni di sciopero della fame di Alfredo Cospito pensiamo sia importante\nprendere parola sulle problematicità del sistema carcerario. Dall\'omicidio di\n13 detenuti durante le rivolte carcerarie del marzo 2020, ai pestaggi subiti\nnelle celle nei mesi seguenti, lo stato conferma l\'uso di strumenti di tortura\ncome il 41 BIS e l\'ergastolo ostativo prettamente volto a punire il dissenso\nnel nostro paese.\n\nFuori si tenta di criminalizzare la solidarietà e le lotte sociali. Le forze\ndell\'ordine e lo Stato si premurano di fare raid nelle sedi sindacali, nei\ncentri sociali, di inseguire ed arrestare studenti e studentesse per le strade\ndel centro, di militarizzare una città intera per il "pericolo anarchico",\ncostruendo un clima di terrore. I "terroristi" scesi in piazza negli ultimi\ngiorni sono studentə, lavoratricə, disoccupatə.\n\nAbbiamo deciso di dare una risposta anche dall\'università. Di Recente è\ndiventato sempre più palese quanto questo sia un luogo di mercificazione del\nsapere, di ricatti e competizione. Specialmente in questa sede è fondamentale\navere una possibilità di confrontarsi e iniziare a ragionare insieme delle\nalternative alla drammaticità del presente e all\'inesistenza del futuro.\n\nNon esiste e non chiediamo una "trattativa tra Stato ed anarchici" ma\nl\'abolizione di torture istituzionalizzate.\n\nFUORI ALFREDO DAL 41-BIS.', 'source': 'https://proletaricomunisti.blogspot.com/2023/02/pc-3-febbraio-facolta-di-lettere.html'}
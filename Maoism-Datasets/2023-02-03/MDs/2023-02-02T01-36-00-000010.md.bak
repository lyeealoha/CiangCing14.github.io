# TKP-ML TİKKO Savaşçıları Parti Ve Devrim Şehitlerini Andı

Author: kaypakkaya haber

Time: 2023-02-02T01:36:00

Description: Devrim ve Komünizm Şehitleri Ölümsüzdür

Images: ['[tkpmltikko-678x381.png](https://www.kaypakkayahaber.com/sites/default/files/styles/grid-34/public/tkpmltikko-678x381.png)']

<!--METADATA-->

![](../Images/tkpmltikko-678x381.png)

TKP-ML TİKKO savaşçıları Parti ve Devrim şehitlerini andı. Anma etkinliği
insanlığın kurtuluşu için mücadele yürüten başta parti şehitleri olmak üzere
tüm devrim ve komünizm şehitleri için yapılan bir dakikalık saygı duruşu ile
başladı.

Günün anlam ve önemine dair ilk olarak Ortadoğu Parti Komitesi adına bir
açılış konuşması yapıldı. _“Onların ideallerini, düşlerini yaşatmaya nerede
olursak olalım devam edeceğimizin sözünü veriyoruz. Daha inançlı daha
kararlıyız”_ denilen açılış konuşmasının ardından TKP-ML Ortadoğu Parti
temsilcisi bir konuşma yaptı. Temsilci “ _1978 yılından bugüne kadar her Ocak
ayının son haftasında şehitlerimizi anıyoruz. Bugün de bunun için toplandık.
Şehitlerimiz bize her zaman özgürlüğü ve onu gerçekleştirene kadar mücadelede
ısrarı işaret ediyor_ ” dedikten sonra sözlerine şöyle devam etti;

“ _İçinde bulunduğumuz yıl aynı zamanda partimizin kurucusu İbrahim Kaypakkaya
yoldaşın TC faşizmi tarafından katledilmesinin 50. yıldönümüdür. Önder
yoldaşın 50. ölümsüzlük yıldönümünde Kaypakkaya yoldaş, ‘Hesaplaşma, Kopuş ve
Yeni Bir Yol’ olarak devrim ve komünizm mücadelesinde yaşamaya, savaşmaya ve
yol göstermeye devam ediyor. İbrahim Kaypakkaya sadece Türkiye halklarının
önderi değildir. O, aynı zamanda Kafkaslar’ın, Ortadoğu’nun önderidir. Onun
düşünceleri günceldir, gerçektir. Biz böyle bir öndere sahibiz, böyle bir
önderin ardıllarıyız_.”

Son olarak TKP-ML TİKKO Genel Komutanlık adına bir konuşma yapıldı. Bu
konuşmada da dünyada ve ülkede duruma değinerek _“Partilileşmenin ve
önderleşmenin bugün her zamandan daha fazla ihtiyaç hale geldiği bir süreçten
geçiyoruz. İşçiler, emekçiler, ezilenler her alanda ve zamanda önderliğini
arıyor. Partilileşme ve önderleşmenin sorumluluğu ve görevlerimizin
ağırlığıyla hareket etmeliyiz. Bunun sözünü vermeliyiz. Partimiz, şehitlerimiz
bizden bunu bekliyor. Bu göreve hazır olacağız_ ” denildi.

Konuşmaların ardından anmaya katılan enternasyonal bir savaşçı da kısa bir
konuşma yaptı. Enternasyonal savaşçı, “ _Devrim şehitlerini anmak demek geride
kalan her savaşçıya büyük sorumluluk ve görevlerin yüklediğini anlamaktır.
Onların her son sözü bizim ilk başlangıç sözümüz olarak okumalıyız. Devrim
şehitlerinin anılarına bağlı kalarak devrimci görevlerimizi yerine
getireceğiz_ ” dedi.

Şehitlere bağlılık sözü ile sonlanan konuşmanın ardından anma etkinliği bir
ağızdan söylenen türkü ve marşlarla sona erdi.

98



Source: [https://www.kaypakkayahaber.com/haber/tkp-ml-tikko-savascilari-parti-ve-devrim-sehitlerini-andi](https://www.kaypakkayahaber.com/haber/tkp-ml-tikko-savascilari-parti-ve-devrim-sehitlerini-andi)
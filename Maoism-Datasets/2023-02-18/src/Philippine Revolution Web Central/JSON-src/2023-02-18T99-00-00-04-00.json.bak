{'title': 'Hybrid Seeds Program ni Marcos, itinakwil ng mga magsasaka', 'description': 'Tinawag ng mga magsasaka sa ilalim ng Kilusang Magbubukid ng Pilipinas na “walang alam sa pagsasaka” at “manhid” si Ferdinand Marcos Jr matapos imungkahi nitong tamnan ng binhing hybrid ang', 'type': 'article', 'publish time': '2023-02-18T99:00:00-04:00', 'modified time': '2023-02-18T12:16:13+00:00', 'author': 'Philippine Revolution Web Central', 'images': ['https://philippinerevolution.nu/wp-content/uploads/2023/02/hybrid-seeds.webp'], 'text': '![]( https://philippinerevolution.nu/wp-content/uploads/2023/02/hybrid-seeds.webp )\n\nTinawag ng mga magsasaka sa ilalim ng Kilusang Magbubukid ng Pilipinas na“walang alam sa pagsasaka” at “manhid” si Ferdinand Marcos Jr mataposimungkahi nitong tamnan ng binhing hybrid ang may 1.9 milyong ektaryangpalayan sa susunod na apat na taon. Target itong ipatupad sa Panay, EasternVisayas, SOCCSKARGEN at BARMM.\n\n“Katulad lamang itong hybrid seed program sa Masagana 99 ni Marcos Sr nanagtali sa mga magsasaka sa mga binhing high-yielding (mataas ang produksyon)at nakaasa sa mga kemikal, mamahaling pataba at pestisidyo,” ayon kay Ka PaengMariano ng KMP.\n\nMapipiltang laging bumili ng bihin ang mga magsasaka kung binhing hybrid angipatatanim sa kanila, ayon kay Ka Paeng. Ito ay dahil hindi pwedeng ibinhi angmga buto nito, di katulad ng inbred o sertipikadong mga binhi.\n\n“Kaiba sa (sertipikadong mga buto), ang mga hybrid (na buto) ay hindi napwedeng i-binhi. Palaging bibili ang magsasaka. Ang kumpanya ng hybrid seedsang may tiyak na kita dito,” aniya. Binatikos ang SL Agritech Corporation,isang kumpanyang nagbebenta ng hybrid seeds, na nangunguna sa pagtutulak sanaturang programa.\n\n“Dapat magparami tayo ng klase ng binhi ng palay, tuloy-tuloy lang ang(pagpapaunlad ng buto) ng palay at palakasin ang produksyon ng lokal napalay,” paliwanag ni Ka Paeng. “Kapag taniman, nakapagtatabi ng binhi ang mgamagsasaka, nakakapagpalitan din sila ng binhi (seed exchange). Kapag hybridrice seeds lang ang ipatatanim, hindi na pwede ito.”\n\n“Huwag lang iisa o iilang klase binhi ng palay ang dapat itanim. Kapag ganito,magkakaroon ng erosion of genetic diversities (pagkawala ng pagkakaiba-iba).Kung may genetic uniformities o iisa lang ang binhi, kapag tinamaan ng sakit,peste o virus ang palay, salanta agad. Ganun ang nangyari sa IR8 sa Masagana99ni Marcos Sr. ‘Yung resistance (o kakayahang lumaban) ng pananim na palayhumihina din pagtagal ng panahon kaya dapat patuloy ang breeding atconservation ng mga binhi. Marami na rin tayong improved inbred varieties ngpalay kaya hindi dapat ipilit ang hybrid rice lang.”\n\nNagsimulang kontrolin ng malalaking kumpanyang kemikal at agribisnes angagrikultura sa pamamagitan ng pagtataguyod ng International Rice ReseachInstitute ng mga genetically modified na binhi ng palay na pumatay sa mahigit4,000 tradisyunal at makalumang klase ng bigas.\n\nLahat ng mga binhi ay dapat libreng gamitin, iimbak, paghaluin at ibentaninuman, ayon naman sa KMP.', 'categories': ['Peasants'], 'source': 'https://philippinerevolution.nu/angbayan/hybrid-seeds-program-ni-marcos-itinakwil-ng-mga-magsasaka/'}
# Pagtatayo ng incinerator sa Davao City, tinutulan

Author: Philippine Revolution Web Central

Publish Time: 2023-02-18T97:00:00-04:00

Modified Time: None

Description: Magpapalala lamang sa climate crisis ang planong itayong waste-to-enery (WTE) incinerator ng lokal na gubyerno ng Davao City. Magsusunog ito ng mga plastik at lilikha ito ng greenhouse gas at naka

Images: ['[wte-sdm-photo-from-sustainable-davao-movement.webp](https://philippinerevolution.nu/wp-content/uploads/2023/02/wte-sdm-photo-from-sustainable-davao-movement.webp)']

Categories: ['Enivronment', "People's Struggles"]

Type: article

<!--METADATA-->

![](../ConvertedIMGs/Philippine Revolution Web Central/2023-02-18T97-00-00-04-00/wte-sdm-photo-from-sustainable-davao-movement.png )

Magpapalala lamang sa climate crisis ang planong itayong waste-to-enery (WTE)incinerator ng lokal na gubyerno ng Davao City. Magsusunog ito ng mga plastikat lilikha ito ng greenhouse gas at nakalalasong usok, ayon sa mga grupongmaka-kalikasan.

“Hindi WTE incinerator ang sagot sa limitadong kapasidad para sa koleksyon atsegregation (paghiwa-hiwalay) ng basura ng Davao City,” ayon sa EcowasteCoalition, isa sa mga tumututol sa proyekto. Sa halip dapat nitong ipatupadang ecological solid waste management at itaguyod ang mga sistemang Zero Waste(pagbabawas ng basura) at mga inobasyon na makatarungan at angkop para samaayos na pagliligpit ng basura. Tinukoy din nilang labag ito sa Clean Air Actof 1999.

Alinsunod sa datos ng lokal na gubyerno, umaabot sa 600 hanggang 650toneladang basura ang nalilikha ng syudad kada araw. Kahalati nito aybiodegrable at sa gayon ay di kinakailangang sunugin. Sa kasalukuyan, dinadalaang mga ito sa isang tambakan sa Barangay New Carmen sa Tugbok District. Noonpang 2016 napuno ang naturang tambakan, na may kapasidad lamang na 700,000hanggang 800,000 tonelada. Ayon sa syudad, nasa 900,000 tonelada na angnaitambak na basura sa lugar.

Nakatakdang itayo ang incinerator sa 10-ektaryang lupang agrikultural sa BiaoEscuela na saklaw pa rin ng Tugbok District. Ang pagsusunog ng basura dito aymakaaapekto sa kalusugan ng mga residente sa 20 komunidad sa loob ng10-kilometrong radius ng proyekto.

Tutustusan ng utang at magastos na proyekto

Liban sa mapanira, magastos ang proyektong incinerator na may halagang ₱5.23bilyon. Manggagaling sa kaban ng syudad ang ₱3.5 bilyon, katumbas sa 60% ngbadget ng buong Department of Environment and Natural Resources. Angnatitirang ₱2.052 bilyon ay tutustusan ng utang mula Japan.

Noong Enero, inilabas ang isang pahayag na pinirmahan ng 71 maka-kalikasanggrupo para ipanawagan sa gubyerno ng Japan na itigil ang suporta nito sanaturang proyekto. Binatikos nito ang Japan International Cooperation Agencysa kawalan nito ng accountability sa “maling mga solusyon sa wastemanaagement” sa Davao City. Ito ay matapos itanggi ng JICA na pinopondohannito ang proyekto.

“Mula 2010, susi na ang Japan sa pagpasok ng mga WTE incinerators sa DavaoCIty,” ayon sa pinag-isang pahayag. Tuso nitong itinulak ang proyekto sailalim ng isang “collaboration program” sa pribadong sektor para sa“diseminasyon” o pagpapalaganap ng teknolohiyang Japanese. Sa aktwal,nagkaroon ng kasunduan ang gubyerno ng Japan at Pilipinas noong 2019 sapamumuno ni Rodrigo Duterte.

Source: [https://philippinerevolution.nu/angbayan/pagtatayo-ng-incinerator-sa-davao-city-tinutulan/](https://philippinerevolution.nu/angbayan/pagtatayo-ng-incinerator-sa-davao-city-tinutulan/)
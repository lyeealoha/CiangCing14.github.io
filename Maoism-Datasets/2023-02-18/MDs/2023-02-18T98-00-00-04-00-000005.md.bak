# Pagbasura ng Korte Suprema sa kasong graft ni Enrile, binatikos ng mga magniniyog

Author: Philippine Revolution Web Central

Publish Time: 2023-02-18T98:00:00-04:00

Modified Time: None

Description: Labis na nadismaya ang mga magniniyog sa pagbasura ng Korte Suprema sa kasong graft na isinampa laban kay Juan Ponce Enrile noon pang 1990. Ang desisyon ng korte na may petsang Enero 16 ay inilabas

Images: ['[20130201_cocolevy_farmers-aa.jpg](https://philippinerevolution.nu/wp-content/uploads/2023/02/20130201_cocolevy_farmers-aa.jpg)']

Categories: ['Peasants']

Type: article

<!--METADATA-->

![](../Images/Philippine Revolution Web Central/2023-02-18T98-00-00-04-00/20130201_cocolevy_farmers-aa.jpg )

Labis na nadismaya ang mga magniniyog sa pagbasura ng Korte Suprema sa kasonggraft na isinampa laban kay Juan Ponce Enrile noon pang 1990. Ang desisyon ngkorte na may petsang Enero 16 ay inilabas noong Pebrero 8. Kaugnay ito ngpaglulustay ng milyun-milyong pondo sa coco levy habang nanunungkulan siEnrile sa pamunuan ng United Coconut Planters Bank (UCPB).

Liban kay Enrile, pinaburan din ng Korte Suprema ang mga negosyanteng sinaJose Concepcion, Rolando dela Cuesta, Narciso Pineda, at Danilo Ursua. Kaugnayang kaso sa paggamit ni Enrile sa kanyang pusisyon sa UCPB para ilipat ang₱840 milyong pondo ng coco levy tungo sa Agricultural Investors Inc, negosyongpag-aari ng kroni ni Marcos Sr na si Eduardo Cojuangco Jr.

Ang pondong coco levy ay nagmula sa buwis na ipinataw ng gubyerno sa mgamagniniyog noong panahon ng batas militar na ibinulsa ng mga kroni ni MarcosSr. Sa kasalukuyan, tinatayang lampas ₱100 bilyon na ang pondo.

Ayon sa grupong Pinagkaisang Lakas ng mga Magbubukid sa Quezon (Piglas),"pambabastos ang desisyong ito sa mga biktima ng Guinayangan Massacre na atinginalala nito lamang Pebrero 1." Isa ang Guinyangan Massacre sa malalagim atbrutal na masaker ng rehimeng Marcos Sr noong panahon ng diktadura.

Noong Pebrero 1, 1981, dalawa ang napaslang habang daan-daan ang nasugatanmatapos pagbabarilin ng Philippine Constabulary ang mga Quezonin na nagmartsasa bayan ng Guinyangan para iprotesta ang di pantay na partihan ng magsasakaat may-ari ng lupa, mababang presyo ng kopra at pagbawi sa Coco Levy Fund.

Para sa grupong CARMMA (Campaign Against the Return of the Marcoses andMartial Law), nakapangingilabot na matapos ang pitong taon na bigongpagdesisyon sa paunang imbestigasyon sa kaso, mismong upisyal pa sa graft ngOmbudsman ang nagtulak na ibasura ito.

"Ang pagbawi sa nakaw na yaman ng mga Marcos at kanilang mga tau-tauhan atkroni ay isang mahirap na laban, lalupa ngayon na mayroong panibagong Marcossa Malacañang," pahayag pa ng CARMMA.

Subalit, anila, walang imposible sa pagsisikap ng mamamayang Pilipino namakamtan ang hustisya at papanagutin ang mga Marcos at kanilang kroni sagrandsyosong pagnanakaw sa pondo ng bayan.

Source: [https://philippinerevolution.nu/angbayan/pagbasura-ng-korte-suprema-sa-kasong-graft-ni-enrile-binatikos-ng-mga-magniniyog/](https://philippinerevolution.nu/angbayan/pagbasura-ng-korte-suprema-sa-kasong-graft-ni-enrile-binatikos-ng-mga-magniniyog/)
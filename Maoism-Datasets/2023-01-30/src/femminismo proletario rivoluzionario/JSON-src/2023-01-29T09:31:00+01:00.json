{'time': '2023-01-29T09:31:00+01:00', 'title': '"Alfredo Cospito fuori dal 41bis!". Il MFPR si sta mobilitando in tutte le\niniziative in solidarieta\' con Alfredo Cospito e chiama le donne, le\nlavoratrici, le compagne ad essere dovunque in prima fila', 'description': 'Su soccorsorossoproletario.blogspot.com - le iniziative in corso Alfredo\nCospito sta morendo, lo stanno ammazzando, tutti e tutte in piazza ...', 'author': 'fannyhill', 'images': ['https://blogger.googleusercontent.com/img/b/R29vZ2xl/AVvXsEg3BCTxKctA0ziP4Ic8EUfksnh5uZTLPVinCZPiRZnvdEhs2r1RL6JqGrrYpJTwHFG45zROXawysvfN3LIUsTxJsN-JfiL2awtlZHGK-jH8bl2Jh2_9hks0RLSGkXPkYu7DBAWQ6VyYK1BLRfFJUVCB2j9nCdH9nQVZ5mLQxhcDOlCAdFqVf9_huQMW/w400-h251/download%20-%20Copia.jpg'], 'text': '\n\n[![](https://blogger.googleusercontent.com/img/b/R29vZ2xl/AVvXsEg3BCTxKctA0ziP4Ic8EUfksnh5uZTLPVinCZPiRZnvdEhs2r1RL6JqGrrYpJTwHFG45zROXawysvfN3LIUsTxJsN-\nJfiL2awtlZHGK-\njH8bl2Jh2_9hks0RLSGkXPkYu7DBAWQ6VyYK1BLRfFJUVCB2j9nCdH9nQVZ5mLQxhcDOlCAdFqVf9_huQMW/w400-h251/download%20-%20Copia.jpg)](https://blogger.googleusercontent.com/img/b/R29vZ2xl/AVvXsEg3BCTxKctA0ziP4Ic8EUfksnh5uZTLPVinCZPiRZnvdEhs2r1RL6JqGrrYpJTwHFG45zROXawysvfN3LIUsTxJsN-\nJfiL2awtlZHGK-\njH8bl2Jh2_9hks0RLSGkXPkYu7DBAWQ6VyYK1BLRfFJUVCB2j9nCdH9nQVZ5mLQxhcDOlCAdFqVf9_huQMW/s284/download%20-%20Copia.jpg)\n\n  \nSu soccorsorossoproletario.blogspot.com - le iniziative in corso  \n\n  *  **[Alfredo Cospito sta morendo, lo stanno ammazzando, tutti e tutte in piazza ora](https://soccorsorossoproletario.noblogs.org/post/2023/01/27/alfredo-cospito-sta-morendo-lo-stanno-ammazzando-tutti-e-tutte-in-piazza-ora/)**\n  * [Alfredo Cospito, massima mobilitazione](https://soccorsorossoproletario.noblogs.org/post/2023/01/26/alfredo-cospito-massima-mobilitazione/)\n  * [Torino: perquisizione poliziesca al centro sociale Askatasuna](https://soccorsorossoproletario.noblogs.org/post/2023/01/26/torino-perquisizione-poliziesca-al-centro-sociale-askatasuna/)\n  * [Il caso di Alfredo Cospito, l\'udienza in Cassazione sarà fra tre mesi, quando Alfredo sarà morto. Pagherete caro pagherete tutto maledetti assassini!](https://soccorsorossoproletario.noblogs.org/post/2023/01/25/il-caso-di-alfredo-cospito-ludienza-in-cassazione-sara-fra-tre-mesi-quando-alfredo-sara-morto-pagherete-caro-pagherete-tutto-maledetti-assassini/)\n  * [COSPITO. VIETATO DIFFONDERE NOTIZIE SULLE SUE CONDIZIONI DI SALUTE](https://soccorsorossoproletario.noblogs.org/post/2023/01/25/cospito-vietato-diffondere-notizie-sulle-sue-condizioni-di-salute/)\n  * [Manifestazione a Giulianova per Alfredo Cospito, denunciati 7 anarchici. Solidarietà del SRP](https://soccorsorossoproletario.noblogs.org/post/2023/01/25/manifestazione-a-giulianova-per-alfredo-cospito-denunciati-7-anarchici-solidarieta-del-srp/)\n  * [Il 41 bis è tortura perché è isolamento totale, ma il trattamento non è uguale per tutti i detenuti](https://soccorsorossoproletario.noblogs.org/post/2023/01/25/il-41-bis-e-tortura-perche-e-isolamento-totale-ma-il-trattamento-non-e-uguale-per-tutti-i-detenuti/)\n  * [Rompere il silenzio con cui lo stato borghese vuol far morire Alfredo. Sabato presidio al carcere di Bergamo](https://soccorsorossoproletario.noblogs.org/post/2023/01/24/rompere-il-silenzio-con-cui-lo-stato-borghese-vuol-far-morire-alfredo-sabato-presidio-carcere-bergamo/)\n  * [Caso Cospito, l\'accusa di strage come atto politico](https://soccorsorossoproletario.noblogs.org/post/2023/01/23/caso-cospito-laccusa-di-strage-come-atto-politico/)\n  * [Morire di pena, piattaforma per l\'abolizione di ergastolo e 41bis](https://soccorsorossoproletario.noblogs.org/post/2023/01/23/morire-di-pena-piattaforma-per-labolizione-di-ergastolo-e-41bis/)\n  * [Contro il carcere e in solidarietà ad Alfredo Cospito in sciopero della fame - Nuove iniziative e un docufilm](https://soccorsorossoproletario.noblogs.org/post/2023/01/22/contro-il-carcere-e-in-solidarieta-ad-alfredo-cospito-in-sciopero-della-fame-nuove-iniziative/)\n\n **Intervento di una compagna di proletari comunisti**\n\nPer i detenuti politici rivoluzionari il 41bis viene applicato con una\nfunzione di vendetta verso coloro che non si pentono, che rivendicano la loro\nmilitanza rivoluzionaria (come appunto Alfredo Cospito), e con una funzione\ndeterrente anche verso l\'esterno.\n\nLo Stato borghese, i governi vogliono imporre dentro e fuori la loro  **"pace\nsociale" ancora di più oggi nella fase di crisi, partecipazione alla guerra\ninter imperialista, e ancora di più oggi da parte di un governo Meloni**\nmoderno fascista che punta a stravolgere anche i diritti costituzionali, che\nfa stare nel proprio seno (parlamento, Camera, Senato, governo) personaggi\ndichiaratamente fascisti, in aperto contrasto con le stesse leggi\nantifasciste, antirazziste; e che ora con le nuove prossime norme del Min.\ndella giustizia vuole continuare a coprire i politici corrotti, i fascisti, la\ncriminalita\' "legale".\n\nLa stessa cattura di Messina Denaro viene usata per rafforzare e dare nuova\nlegittimazione al regime del 41bis e dell\'ergastolo ostativo, mettendo sempre\nsullo stesso piano (vedi le dichiarazioni di Nordio sulle intercettazioni),\nmafia e terrorismo, intendendo chiaramente per "terrorismo" le organizzazioni,\nle lotte dei rivoluzionari, dei comunisti, per rovesciare con tutte le armi\nnecessarie questo sistema capitalista, il suo Stato, ai suoi governi.\n\nLa repressione che questo Stato sta portando da tempo avanti ed avanza sempre\ndi più per colpire le lotte e le loro avanguardie che fuoriescano dai limiti\nimposti dalla legislazione borghese, trova la sua punta di iceberg verso i\nprigionieri politici; cioè verso chi, in varie maniere, con cui si può essere\nd\'accordo o meno (noi non siamo d\'accordo con gli anarchici con la loro\nvisione strategica, la loro politica e spesso anche la loro pratica), pone di\nfatto la verita\', necessita\' della lotta armata contro uno Stato che attacca i\ndiritti della maggioranza delle masse, dei proletari, da quelli più elementari\ne quotidiani, il diritto al lavoro, al salario, alla sanita\', alla scuola, a\nquelli più generali, uno Stato che oggi ci trascina nella guerra.\n\n **Ma da un lato questo Stato con la repressione si mostra forte, dall\'altro,\nproprio per questo, mostra di avere paura anche del solo fatto che si alluda\nad un cambiamento radicale di questa società.**\n\nIn questo contesto va visto l\'accanimento dello Stato contro Alfredo Cospito.\nChe, non dimentichiamo, ha gia\' scontato la condanna per aver ferito a Genova\nil dirigente dell\'Ansaldo Roberto Adinolfi, e ora viene accusato di aver posto\ndei pacchi bomba davanti alla scuola allievi dei carabinieri di Fossano che\nnon hanno causato né morti né feriti. Ma questo viene considerato strage\npolitica contro lo Stato e per questo lo si vuole segregare a vita. La sua\ncolpa è aggravata dal fatto che continua a lottare con lo sciopero della fame\ne in questo senso è un\'indicazione vivente a non piegarsi.\n\nIl regime del 41bis, giustamente l\'abbiamo definito "tortura bianca", è un\nisolamento a 360 gradi, non solo con l\'esterno con i propri familiari, ma\nanche all\'interno del carcere con gli altri detenuti. E\' vietato ricevere\nposta, libri, è vietato anche salutarsi tra detenuti, c\'è di fatto il divieto\ndi comunicazione, di parola.\n\nQuesto è uccidere una persona. E giustamente Cospito in una sua lettera ha\nscritto: " **La vita non ha senso in questa tomba per vivi".**\n\nMa ancora una volta lo Stato, la giustizia borghese oltre che reazionaria,\nrepressiva, **  è anche "stupida"**: ha voluto mettere a tacere un anarchico e\nha sollevato una pietra che gli sta comunque ricadendo sui piedi, la vicenda\ndi Alfredo, con il suo indomito sciopero della fame, è diventata di dominio\npubblico, ha suscitato vasta solidarieta\' anche da realta\' molto diverse,\ntante e continue iniziative, manifestazioni.\n\nOggi questa mobilitazione va continuata, sviluppata ancora di più, estesa,\nutilizzando vari mezzi e forme, investendo da ogni realta\' di lotta ai\ndemocratici sinceri, e portandola sempre di più tra le masse popolari, i\nlavoratori spiegando perchè questa repressione riguarda tutti coloro che si\nribellano, che lottano contro lo stato esistente, e che la repressione dello\nStato borghese ai rivoluzionari è parte centrale della guerra di classe tra\nproletari, masse popolari e padroni, Stato, governi al servizio di questo\nsistema di sfruttamento, di mancanza di lavoro, di guerra, di miseria, di\nattacco ai diritti civili e alla stessa democrazia.\n\nTutte le solidarieta\' sono importanti, ma noi in questa battaglia vogliamo\nsoprattutto la  **solidarieta\' che rispetti quello che ha scritto lo stesso\nAlfredo Cospito** :  _"fino alla fine contro il 41bis e  l\'ergastolo\nostativo": "mi opporró con tutte le forze all\'alimentazione forzata. Saranno\ncostretti a legarmi nel letto... Alla loro spietatezza ed accanimento opporró\nla mia forza, tenacia e la volontá di un anarchico e rivoluzionario\ncosciente...". _\n\nLa nostra parola d\'ordine è, quindi,  **"Fuori Alfredo Cospito dal 41 bis, no\nall\'ergastolo ostativo; salvare la vita e la sua identità politica".**\n\nQuesto è oggi ciò che va conseguito in tutti i modi possibili.  \nDobbiamo vincerla questa battaglia di Alfredo, con Alfredo.  \nSe vinciamo avremo fatto un passo in avanti per la lotta contro questo Stato\nborghese assassino.\n\n', 'source': 'https://femminismorivoluzionario.blogspot.com/2023/01/alfredo-cospito-fuori-dal-41bis-il-mfpr.html'}
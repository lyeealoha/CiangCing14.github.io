{'time': '2023-02-01T20:00:00+01:00', 'title': "\npc 1 febbraio - Bombe nucleari NATO in Italia: l'imperialismo USA e il governo e parlamento italiano complici a tappe forzate ci trascinano nell'escalation bellica\n", 'author': 'prolcomra', 'images': ['https://blogger.googleusercontent.com/img/b/R29vZ2xl/AVvXsEglQ6mywZzFkSghSeUCH5b8hJazW2kR9IbCx6gZstqNKuBVR9WTzJTYfzYvv8EkPpx_1aEve3Te5pVIce6Z6ulGlXGXsWqE198xQ2AM3pwuw4QzWNus9lX2stssHfjZee0nACsNow5Te0Z68K_S76wRFKj2sMe2U3y6zyj1ILC33A7NtUxKWylTkXe-_w/w514-h289/bombe%20nucleari.jpg'], 'text': '**Davanti alle Basi della morte diventa sempre più necessaria la mobilitazione\ndel movimento contro la guerra interimperialista**\n\n  \n\n[![](https://blogger.googleusercontent.com/img/b/R29vZ2xl/AVvXsEglQ6mywZzFkSghSeUCH5b8hJazW2kR9IbCx6gZstqNKuBVR9WTzJTYfzYvv8EkPpx_1aEve3Te5pVIce6Z6ulGlXGXsWqE198xQ2AM3pwuw4QzWNus9lX2stssHfjZee0nACsNow5Te0Z68K_S76wRFKj2sMe2U3y6zyj1ILC33A7NtUxKWylTkXe-\n_w/w514-h289/bombe%20nucleari.jpg)](https://blogger.googleusercontent.com/img/b/R29vZ2xl/AVvXsEglQ6mywZzFkSghSeUCH5b8hJazW2kR9IbCx6gZstqNKuBVR9WTzJTYfzYvv8EkPpx_1aEve3Te5pVIce6Z6ulGlXGXsWqE198xQ2AM3pwuw4QzWNus9lX2stssHfjZee0nACsNow5Te0Z68K_S76wRFKj2sMe2U3y6zyj1ILC33A7NtUxKWylTkXe-\n_w/s600/bombe%20nucleari.jpg)\n\n  \n osservatoriodiritti\n\ndi Giorgio Beretta\n\n30/1/2023\n\n **Rischio nucleare Italia: le nuove bombe a Ghedi e Aviano**\n\nStanno per arrivare dagli Stati Uniti anche a Ghedi (Brescia) e Aviano\n(Pordenone) le bombe nucleari di "nuova generazione" B61-12. Sostituiranno le\nvecchie B61-11 dislocate da anni nelle basi militari in Belgio, Germania,\nPaesi Bassi, Turchia e Italia nell\'ambito della cosiddetta dottrina del\nnuclear sharing,\n\nla "condivisione nucleare" della Nato.\n\nVengono definiti "ordigni nucleari tattici", ma non sono meno pericolose delle\n"bombe nucleari strategiche" presenti negli arsenali di Stati Uniti, Russia,\nCina, Francia, Regno Unito, India, Pakistan, Israele e Corea del Nord.\n\nLa "potenza regolabile" della nuove B61-12 varia da 0,3 a 50 chilotoni, cinque\nvolte superiore alla bomba di Hiroshima. Ma - segnalano Rete Pace e Disarmo e\nCampagna Ican - possono esplodere sotto la superficie terrestre aumentando\ncosì la loro capacità distruttiva fino a raggiungere l\'equivalente di un\'arma\na scoppio in superficie con una resa di 1.250 chilotoni, cioè circa 83 bombe\ncome quella usata a Hiroshima.\n\n **Oggi l \'Italia è un possibile bersaglio nucleare**\n\nTutto questo rende **Ghedi** e **Aviano** , ma di riflesso anche **Brescia** e\n**Pordenone** , **possibile bersaglio nella guerra nucleare**. Una eventualità\noggi non più così remota: in questi mesi le autorità russe hanno manifestato\nla possibilità di impiegare bombe nucleari tattiche in Ucraina.\n\nPer tutta risposta, l\'amministrazione di Joe Biden ha deciso di mantenere in\nvigore la possibilità di utilizzare per primi gli ordigni nucleari,\nrinunciando così ad introdurre la regola del No first use. Non solo: il rapido\nmutamento dello scenario mondiale sta portando a giustificare anche l\'uso\npreventivo delle armi nucleari per difendere quello che i vertici americani ed\neuropei definiscono l\'"ordine basato sulle regole".\n\nLe bombe nucleari, anche quelle "tattiche", non possono quindi più essere\nconsiderate uno strumento di mera deterrenza, ma espongono le popolazioni dei\nterritori in cui sono stoccate ad essere bersagli del "primo colpo" o di\nulteriori ritorsioni.', 'source': 'https://proletaricomunisti.blogspot.com/2023/02/pc-1-febbraio-bombe-nucleari-nato-in.html'}
<html>
<head><style>img{height: auto; width: auto\9; width:100%;}</style></head>
<body>
<h1>pc 2 febbraio: Riprende la Formazione operaia dal prossimo giovedi', su: "La guerra imperialista e i proletari"</h1>
<p>Author: fannyhill</p>
<p>Time: 2023-02-02T08:17:00+01:00</p>
<p>Images: ['<a href="https://blogger.googleusercontent.com/img/b/R29vZ2xl/AVvXsEgUuNhYH5V2UQQrskvEbwuQc15769JTd2XWydP3gNZ9v_9Jp-lHA7nF0f-5ueIZ1KOwBhkwtZY6cn_fr892BZq5XW0W4pwgWdTrDwWbEqI3iFb_guuhoX_7Gj7MOFJzON09wGuQc0RrU7mlkV_JfdTviNQn2lT7wbiMqee9c5_k0Wm-XHPw-gx5-uXbYA/w254-h320/download.jpg">download.jpg</a>']</p>
<!--METADATA-->

<p><a href="https://blogger.googleusercontent.com/img/b/R29vZ2xl/AVvXsEgUuNhYH5V2UQQrskvEbwuQc15769JTd2XWydP3gNZ9v_9Jp-
lHA7nF0f-5ueIZ1KOwBhkwtZY6cn_fr892BZq5XW0W4pwgWdTrDwWbEqI3iFb_guuhoX_7Gj7MOFJzON09wGuQc0RrU7mlkV_JfdTviNQn2lT7wbiMqee9c5_k0Wm-
XHPw-gx5-uXbYA/s252/download.jpg"><img alt="" src="../Images/download.jpg" /></a></p>
<p>Questo nuovo ciclo della Formazione Operaia on line sarà dedicato a formare
l'avanguardia proletaria sul tema della guerra imperialista e come lottare
contro di essa.</p>
<p>Sul piano pratico proletari comunisti ha elaborato una mozione operaia, che
sintetizza la posizione necessaria adesso, che è stata sottoposta alla firma e
all'approvazione degli operai in alcune fabbriche e riportata in assemblee e
manifestazioni contro la guerra.</p>
<p>Noi consideriamo che questo oggi sia il compito principale nelle fila della
classe operaia e dei proletari in lotta, sulla cui base passare a forme più
avanzate di azione, organizzazione contro la guerra imperialista in corso, con
epicentro l'Ucraina, che può avere ulteriori sviluppi e sfociare in una terza
guerra mondiale.</p>
<p>Proprio per questo è fondamentale comprendere qual'è la posizione che deve
guidare l'azione della classe operaia in questa situazione.</p>
<p><strong>In questo primo ciclo useremo gli scritti di Lenin, riprenderemo passi di
essi e li commenteremo.</strong></p>
<p>Ogni proletario d'avanguardia, individualmente o collettivamente, può e deve
partecipare a questo ciclo nelle forme più impegnate possibili, con
interventi, domande, proposte di azione, perché chiaramente questa formazione
teorica è al servizio della pratica o indissolubilmente legata ad essa.</p>
<p><strong>Questa Formazione Operaia si svolgerà ogni giovedì su questo blog con
esposizioni sia orali sia scritte, così come gli interventi possono essere sia
orali che scritti.</strong></p>
<p>Source: <a href="https://proletaricomunisti.blogspot.com/2023/02/pc-2-febbraio-riprende-la-formazione.html">https://proletaricomunisti.blogspot.com/2023/02/pc-2-febbraio-riprende-la-formazione.html</a></p>
</body>
</html>
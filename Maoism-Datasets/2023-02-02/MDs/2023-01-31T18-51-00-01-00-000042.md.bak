# pc 31 gennaio - Ancora sull'assemblea di Genova contro la guerra : le valutazioni dei compagni di proletari comunisti che vi hanno partecipato

Author: prolcomra

Time: 2023-01-31T18:51:00+01:00

Images: ['[Ass%20CALP%20GE.jpg](https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-jC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-xhJyvwX9R6FwYBq-aDa2VcpWoQ2u946pY2SbFngdDxC1mdC2Ow/w228-h405/Ass%20CALP%20GE.jpg)']

<!--METADATA-->

[![](../Images/Ass%20CALP%20GE.jpg)](https://blogger.googleusercontent.com/img/b/R29vZ2xl/AVvXsEg5USj6YHZC6Th2YFjbzR4165K8a324sFTzSlojwXAW0jGhlpZ1ymc_O9BS4ZjrLotZI-
jC2Zcky-6pDyWz7N_qoP-eBzWyhnXPUV0yEFxl2VwVNfaPfbo6bWz1w-MeVnpYFFE65fE-
xhJyvwX9R6FwYBq-aDa2VcpWoQ2u946pY2SbFngdDxC1mdC2Ow/s4096/Ass%20CALP%20GE.jpg)

L'opposizione alla guerra interimperialista esplosa in Ucraina comincia a fare
qualche passo in avanti nel nostro paese in termini di mobilitazioni sul piano
nazionale, in unità con le iniziative che si stanno svolgendo a livello
internazionale.

Questo passo in avanti è stato senz'altro l'assemblea del 28 gennaio contro la
guerra promossa dai lavoratori portuali del CALP di GE, molto partecipata, con
compagni provenienti dal sud (Taranto), dalla Sardegna, dal centro (Roma), dal
nord (Pisa, Livorno, Firenze, Padova, Bergamo). L'appello dei portuali per una
mobilitazione nazionale il 25 febbraio, ad un anno dall'inizio del conflitto
bellico imperialista in Ucraina, ha portato ad un dibattito e alle decisioni
su come dare continuità all'opposizione alla guerra. E' stato deciso una
giornata di lotta nazionale, a Genova ci sarà una manifestazione con un corteo
che punterà ad entrare nel Porto, e che la mobilitazione sarà sostenuta dalla
proclamazione dello sciopero nei porti promosso dall'USB e che, chi non potrà
venire a Genova, promuoverà iniziative a livello locale in questa giornata.

Per noi, proletari comunisti che abbiamo partecipato e siamo intervenuti in
assemblea, l'iniziativa dei portuali del 25 rimette al centro la battaglia
giusta e centrale che veda i lavoratori protagonisti di questa mobilitazione
con l'azione diretta di contrasto alle navi (così come è stato fatta negli
aeroporti come a Pisa) che trasportano armi dirette nelle zone di guerra e con
lo sciopero che parte dai porti. Questo strumento di lotta è un'indicazione da
seguire anche per tutte le realtà sindacali, in opposizione ai confederali che
sono parte del fronte di conciliazione con le scelte di guerra dei governi,

ieri Draghi e oggi Meloni. Dobbiamo lavorare per questo, gli "scioperi
generali" dei sindacati di base sono stati assolutamente isolati e
controproducenti, autoreferenziali, che hanno portato persino alla spaccatura
del corteo del 3 dicembre a Roma.

Noi pensiamo che sia uno strumento di lotta utile da estendere nei luoghi di
lavoro la mozione operaia contro la guerra che, come sindacato Slai cobas sc,
è stata firmata dagli operai dell'Acciaierie Italia di Taranto, della
Fincantieri di Palermo, dalla Marcegaglia di Ravenna, della Dalmine di Bergamo
e che stiamo diffondendo in altre fabbriche, che porta gli operai a schierarsi
nella lotta contro gli imperialisti in guerra e, per quello che riguarda gli
operai italiani, l'opposizione al nostro governo, al nostro imperialismo.

L'assemblea dei portuali di Genova ha avuto come dato positivo oltre alla
partecipazione anche l'attenzione verso i nostri interventi che hanno da un
lato portato il lavoro, piccolo ma concreto, con al centro le fabbriche e la
questione delle basi a Taranto.

Dall'altro ha chiarito la denuncia politica verso il governo, il nostro
imperialismo e il carattere della guerra antimperialista, cosa che, a causa
della composizione della sala e i numerosi interventi di area Rete
comunisti/Usb/Cremaschi/UP/RC/Pap, etc, non era stata messa al centro. Queste
forze ostacolano il fronte di classe anticapitalista antimperialista e sono un
danno per le stesse lotte dei lavoratori che dicono di rappresentare
politicamente o dirigere sindacalmente, senza la linea giusta
dell'indissolubilità della lotta economica e politica.  
Nello stesso tempo non riteniamo che serva il movimentismo/scadenzismo
promosso dal collettivo GKN e dall'area solidale di "convergere per insorgere"
(CPA-FI) dove è annacquata la direzione operaia di un movimento di classe.

  

Un aspetto negativo è stato la mancanza di realtà operaie a partire dall'ex
Ilva.  
Alla fine dell'assemblea un operaio del Calp, antifascista, che era stato a
Bergamo anche per FN, ci ha chiesto un parere su come era andata l'assemblea,
questa è stata l'occasione per condividere la necessità di coinvolgere gli
operai anche delle altre fabbriche, ad esempio quelli dell'Ilva dove hanno
contatti, e dell'utile strumento della mozione operaia per discutere sulle
ragioni della guerra inter imperialista e della opposizione proletaria.

L'assemblea del 28 a Genova ha avuto anche il merito di portare avanti la
costruzione dell'unità del movimento di opposizione alla guerra, dai
lavoratori agli studenti, dagli antimperialisti agli antimilitaristi ai
pacifisti.

L'Appello del calp, pure con un'analisi del Governo che resta alla superficie,
ha messo al centro la necessità della mobilitazione contro la guerra sul piano
nazionale: come fai a boicottare la guerra dai territori quando chi manda le
armi è il governo e lo stato imperialista italiano?  
Mentre la riduzione antimilitarista con la parola d'ordine "boicottiamo la
guerra", non vede il carattere dell'imperialismo, dell'azione specifica del
nostro imperialismo e del nostro governo, al servizio della borghesia
imperialista italiana. Non si tratta solo di effetti economici sulle masse ma
degli effetti politici reazionari verso la formazione di un regime: il
fascismo porta guerra, la guerra porta fascismo. Dobbiamo rafforzare la lotta
politica contro il nostro imperialismo, per la sconfitta del nostro
imperialismo., vedendo il passo in avanti del governo Meloni e del moderno
fascismo.

Occorre, quindi, ragionare da un punto di vista proletario e di classe per
mobilitare le fabbriche creare veramente una forza per fare la guerra di
classe.

Le posizioni pacifiste e antimilitariste poi da sempre hanno anche il limite
di non vedere il legame con le lotte armate dirette dai comunisti maoisti, con
le rivolte popolari, che sono la sostanza dell'internazionalismo proletario.

Noi porteremo questa lotta all'interno della Assemblea proletaria
anticapitalista nazionale che si tiene il 18 febbraio a Roma per valorizzarla,
per un passo in avanti nella formazione di un fronte unito contro governo,
padroni, guerra imperialista.

Source: [https://proletaricomunisti.blogspot.com/2023/01/pc-31-gennaio-ancora-sullassemblea-di.html](https://proletaricomunisti.blogspot.com/2023/01/pc-31-gennaio-ancora-sullassemblea-di.html)
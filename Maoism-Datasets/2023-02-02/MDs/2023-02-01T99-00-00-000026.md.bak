# ΧΑΝΙΑ| Σύσκεψη για διοργάνωση αντιπολεμικής – αντιιμπεριαλιστικής διαδήλωσης - ΚΚΕ(μ-λ)

Author: ΚΚΕ(μ-λ)

Time: 2023-02-01T99:00:00

Description: Η οργάνωση Χανίων του ΚΚΕ(μ-λ) καλεί σε ανοικτή σύσκεψη συλλογικότητες, οργανώσεις και αγωνιστές της πόλης την Δευτέρα 6 Φλεβάρη στις 7.00μ.μ. στο Εργατικό Κέντρο Χανίων με στόχο τη συζήτηση για τη διοργάνωση κινητοποίησης ενάντια στην επίσκεψη στις 20-21 Φλεβάρη του υπουργού εξωτερικών των ΗΠΑ Μπλίνκεν, στη χώρα μας .

Images: ['[antoni-mplinken-600x375.jpeg](https://www.kkeml.gr/media/u2xetuwg/antoni-mplinken-600x375.jpeg)']

Type: article

<!--METADATA-->



![](../Images/antoni-mplinken-600x375.jpeg)

Η οργάνωση Χανίων του ΚΚΕ(μ-λ) καλεί σε ανοικτή σύσκεψη συλλογικότητες,
οργανώσεις και αγωνιστές της πόλης την Δευτέρα 6 Φλεβάρη στις 7.00μ.μ. στο
Εργατικό Κέντρο Χανίων με στόχο τη συζήτηση για τη διοργάνωση κινητοποίησης
ενάντια στην επίσκεψη στις 20-21 Φλεβάρη του υπουργού εξωτερικών των ΗΠΑ
Μπλίνκεν, στη χώρα μας .

Ο εκπρόσωπος του αμερικάνικου ιμπεριαλισμού επιτήρησε αυτές τις μέρες την
καταδυνάστευση και σφαγή των Παλαιστινίων από το σιωνιστικό Ισραήλ και
ευλόγησε επιθετικές δράσεις κατά του Ιράν. Σε είκοσι μέρες θα είναι ξανά στην
περιοχή με επίσκεψη στη χώρα μας και την Τουρκία και συμμετοχή στο σχήμα 3+1
(Ελλάδας- Κύπρου- Ισραήλ + ΗΠΑ).

Η επίσκεψή του στοχεύει στη δέσμευση του πολιτικού προσωπικού μπροστά στις
εκλογές για ενίσχυση της εμπλοκής της χώρας μας στον πιο επικίνδυνο πόλεμο
μετά το Β’ Παγκόσμιο που κλιμακώνεται στην Ουκρανία, καθώς και στα σχέδια
ενίσχυσης της ιμπεριαλιστικής παρουσίας των ΗΠΑ στη νοτιοανατολική Μεσόγειο
και τη Μέση Ανατολή.

Η ενίσχυση της φιλίας και της αλληλεγγύης των λαών είναι ο μόνος τρόπος για να
αποτραπούν τα ανθρωποσφαγεία που γεννά ο εντεινόμενος ιμπεριαλιστικός
ανταγωνισμός. Η απαίτηση να πάψει η εμπλοκή της χώρας μας με την αποστολή
όπλων στον πόλεμο, την επέκταση και ένταση της χρήσης των βάσεων, είναι ανάγκη
να διατρανωθεί αγωνιστικά τη μέρα της επίσκεψης του εκπροσώπου του
αμερικάνικου ιμπεριαλισμού στη χώρα μας.

ΗΠΑ- ΝΑΤΟ- ΡΩΣΙΑ εντείνουν το ανθρωποσφαγείο στην Ουκρανία, ανατροφοδοτούν την
κρίση και τους ανταγωνισμούς τους που οδήγησαν στον πόλεμο και διαμορφώνουν
όρους γενικευμένης σύγκρουσης. Μόνο η πάλη των λαών μπορεί να τους φράξει το
δρόμο. Ας αναλάβουμε τις ευθύνες που μας αντιστοιχούν και ας μην υποτιμάμε τη
δυναμική των ήδη υπαρκτών αντιστάσεων και τη δύναμη που μπορεί να γεννήσει η
πάλη των λαών για την ειρήνη, τη ζωή και το δίκιο τους.

_Χανιά 1-2-2023_



Source: [https://www.kkeml.gr/χανια-σύσκεψη-για-διοργάνωση-αντιπολεμικής-αντιιμπεριαλιστικής-διαδήλωσης/](https://www.kkeml.gr/χανια-σύσκεψη-για-διοργάνωση-αντιπολεμικής-αντιιμπεριαλιστικής-διαδήλωσης/)
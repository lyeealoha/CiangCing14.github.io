# pc 1 febbraio - Bombe nucleari NATO in Italia: l'imperialismo USA e il governo e parlamento italiano complici a tappe forzate ci trascinano nell'escalation bellica

Author: prolcomra

Time: 2023-02-01T20:00:00+01:00

Images: ['[bombe%20nucleari.jpg](https://blogger.googleusercontent.com/img/b/R29vZ2xl/AVvXsEglQ6mywZzFkSghSeUCH5b8hJazW2kR9IbCx6gZstqNKuBVR9WTzJTYfzYvv8EkPpx_1aEve3Te5pVIce6Z6ulGlXGXsWqE198xQ2AM3pwuw4QzWNus9lX2stssHfjZee0nACsNow5Te0Z68K_S76wRFKj2sMe2U3y6zyj1ILC33A7NtUxKWylTkXe-_w/w514-h289/bombe%20nucleari.jpg)']

<!--METADATA-->

**Davanti alle Basi della morte diventa sempre più necessaria la mobilitazione
del movimento contro la guerra interimperialista**

  

[![](../Images/bombe%20nucleari.jpg)](https://blogger.googleusercontent.com/img/b/R29vZ2xl/AVvXsEglQ6mywZzFkSghSeUCH5b8hJazW2kR9IbCx6gZstqNKuBVR9WTzJTYfzYvv8EkPpx_1aEve3Te5pVIce6Z6ulGlXGXsWqE198xQ2AM3pwuw4QzWNus9lX2stssHfjZee0nACsNow5Te0Z68K_S76wRFKj2sMe2U3y6zyj1ILC33A7NtUxKWylTkXe-
_w/s600/bombe%20nucleari.jpg)

  
 osservatoriodiritti

di Giorgio Beretta

30/1/2023

 **Rischio nucleare Italia: le nuove bombe a Ghedi e Aviano**

Stanno per arrivare dagli Stati Uniti anche a Ghedi (Brescia) e Aviano
(Pordenone) le bombe nucleari di "nuova generazione" B61-12. Sostituiranno le
vecchie B61-11 dislocate da anni nelle basi militari in Belgio, Germania,
Paesi Bassi, Turchia e Italia nell'ambito della cosiddetta dottrina del
nuclear sharing,

la "condivisione nucleare" della Nato.

Vengono definiti "ordigni nucleari tattici", ma non sono meno pericolose delle
"bombe nucleari strategiche" presenti negli arsenali di Stati Uniti, Russia,
Cina, Francia, Regno Unito, India, Pakistan, Israele e Corea del Nord.

La "potenza regolabile" della nuove B61-12 varia da 0,3 a 50 chilotoni, cinque
volte superiore alla bomba di Hiroshima. Ma - segnalano Rete Pace e Disarmo e
Campagna Ican - possono esplodere sotto la superficie terrestre aumentando
così la loro capacità distruttiva fino a raggiungere l'equivalente di un'arma
a scoppio in superficie con una resa di 1.250 chilotoni, cioè circa 83 bombe
come quella usata a Hiroshima.

 **Oggi l 'Italia è un possibile bersaglio nucleare**

Tutto questo rende **Ghedi** e **Aviano** , ma di riflesso anche **Brescia** e
**Pordenone** , **possibile bersaglio nella guerra nucleare**. Una eventualità
oggi non più così remota: in questi mesi le autorità russe hanno manifestato
la possibilità di impiegare bombe nucleari tattiche in Ucraina.

Per tutta risposta, l'amministrazione di Joe Biden ha deciso di mantenere in
vigore la possibilità di utilizzare per primi gli ordigni nucleari,
rinunciando così ad introdurre la regola del No first use. Non solo: il rapido
mutamento dello scenario mondiale sta portando a giustificare anche l'uso
preventivo delle armi nucleari per difendere quello che i vertici americani ed
europei definiscono l'"ordine basato sulle regole".

Le bombe nucleari, anche quelle "tattiche", non possono quindi più essere
considerate uno strumento di mera deterrenza, ma espongono le popolazioni dei
territori in cui sono stoccate ad essere bersagli del "primo colpo" o di
ulteriori ritorsioni.

Source: [https://proletaricomunisti.blogspot.com/2023/02/pc-1-febbraio-bombe-nucleari-nato-in.html](https://proletaricomunisti.blogspot.com/2023/02/pc-1-febbraio-bombe-nucleari-nato-in.html)
# Armadong paglaban sa Myanmar, umiigting

Author: admin

Publish Time: 2023-02-07T00:11:42+00:00

Modified Time: 2023-02-07T01:55:34+00:00

Description: Umiigting ang armadong paglaban ng mamamayan ng Myanmar laban sa huntang militar habang papasok sa pangatlong taon ng brutal na paghahari nito.Noong Pebrero 1, ibinalita na umabot sa 43 armadong p

Images: ['[ablogo.png](https://philippinerevolution.nu/wp-content/themes/prwc/images/ablogo.png)']

Categories: ['Ang Bayan', 'Articles']

Type: article

<!--METADATA-->

![](../Images/2023-02-07T00-11-42-00-00/ablogo.png)

Umiigting ang armadong paglaban ng mamamayan ng Myanmar laban sa huntangmilitar habang papasok sa pangatlong taon ng brutal na paghahari nito.

Noong Pebrero 1, ibinalita na umabot sa 43 armadong pwersa ng hunta angnapatay sa mga rehiyon ng Mandalay, Sagaing at Magwe, sa loob lamang ngtatlong araw.

Kabilang dito ang ilang kumander ng Tatmadaw na inambus sa haywey sa bayan ngShwebo, rehiyon ng Sagaing, gamit ang mga landmine. Sa panayam sa isa sa mgamandirigmang nagsagawa ng ambus, gumamit sila ng mga landmine na sarili nilanggawa. Kahit pa delikado ang operasyon dahil kinailangan nilang dumikit sakampo na lakas-batalyon, nagawa ng 11-kataong tim ang opensiba para pinsalainang hunta. Labintatlong pwersa ng hunta ang napatay at anim ang nasugatan.

Lima pang pwersa ng hunta sa bayan ng Ayadaw sa parehong rehiyon ang napataymatapos bagsakan ng mga bomba ang kanilang tsekpoynt at detatsment gamit angisang drone. Isang 4-kataong tim ang nagsagawa ng drone strike na nagbagsak ngwalong bomba. Liban sa limang patay, 10 pwersa pa ng hunta ang nasugatan.

Sa Sagaing pa rin, dalawang pwersa ng hunta ang napatay at marami angnasugatan sa tatlong magkakahiwalay na reyd sa detatsment at istasyon ngpulis. Dalawa pa ang napatay at marami rin ang nasugatan nang ambusin ng mgaarmadong mamamayan ang 60-kataong yunit ng Tatmadaw ng 18 landmine.

Mga landmine din ang ginamit ng mga armadong mamamayan sa mga operasyon nitosa Magwe at Mandalay.

Samantala, tusong pinalawig ng huntang militar ang paghahari nito nangkaragdagang anim na buwan. Taliwas ito sa pangako nitong magdadaos ng eleksyonpara muling itayo ang sibilyang gubyerno isang taon matapos magkudeta paraagawin ang estado poder noong Pebrero 1, 2021.

Ipinwesto ng kudeta na ito sa kapangyarihan si Gen. Min Aung Hlaing, angnanguna sa kudeta. Muling ikinulong ng militar si Aung San Suu Kyi na noo'ytumatayong lider ng sibilyang gubyerno.

Kahit idaos ang eleksyon, pangamba ng marami na gagamitin lamang ito ng huntapara gawing lehitimo ang paghaharing militar. Ito ay dahil hinatulan nito angkaribal na si Aung San Suu Kyi ng pagkakabilanggo nang hanggang 33 taon sa mgakasong isinampa ng hunta laban sa kanya. Iginawad ang mga parusa sa mga lihimat maanomalyang paglilitis.

Sa ilalim ng brutal na huntang militar, dumanas ng matinding terorismo atpanggigipit ang mamamayan ng Myanmar. Sa nakaraang dalawang taon, halos 3,000sibilyan ang pinatay ng hunta, karamihan mga payapang nagpuprotesta. Mahigit18,000 ang ikinulong dahil sa kanilang pagtutol sa kudeta at paggigiit naibalik ang halal na mga upisyal sa pwesto at ang mga karapatang sibil ngmamamayan.

Sa kanayunan, laganap ang paghuhulog ng bomba mula sa ere na pumaslang pati samga bata at matatanda. Kabilang sa pinakamatindi ang pagbomba ng Tatmadaw saisang eskwelahan noong Setyembre 2022 na pumatay sa di bababa sa 11 batangestudyante. Sinundan ito ng pagbobomba sa isang konsyierto ng katutubongKachin na pumatay sa 50 katao at nagsugat sa 70 iba pa.

Laganap din ang panununog ng kabahayan at pagpapalayas ng mga komunidad. Libu-libong mamamayan, karamihan mula sa pambansang minorya, ang napilitang tumawidsa mga hangganan tungo sa Thailand at India para magsangtwaryo.

Sa kabila ng kahindik-hindik na paglabag ng hunta sa mga karapatang-tao atinternasyunal na makataong batas, patuloy itong sinusuportahan ng mgaimperyalistang korporasyon, kabilang ang dambuhalang kumpanya ng langis naTotal.

Source: [https://philippinerevolution.nu/2023/02/07/armadong-paglaban-sa-myanmar-umiigting/](https://philippinerevolution.nu/2023/02/07/armadong-paglaban-sa-myanmar-umiigting/)
# Marcos noon at ngayon: papet, pasista at pahirap sa bayan

Author: admin

Publish Time: 2023-02-07T00:19:01+00:00

Modified Time: 2023-02-06T15:59:13+00:00

Description: Malinaw na malinaw sa sambayanang Pilipino na si Ferdinand Marcos Jr, kasalukuyang hepe ng papet na estado, ay walang pinag-iba sa ama niyang noo&#039;y diktador: kapwa sila papet, pasista, korap at pahira

Images: ['[20230207_editorial-cartoon-1024x724.png](https://philippinerevolution.nu/wp-content/uploads/2023/02/20230207_editorial-cartoon-1024x724.png)']

Categories: ['Ang Bayan', 'Articles', 'Editorials']

Type: article

<!--METADATA-->

![](../Images/Philippine Revolution Web Central/2023-02-07T00-19-01-00-00/20230207_editorial-cartoon-1024x724.png )

Malinaw na malinaw sa sambayanang Pilipino na si Ferdinand Marcos Jr,kasalukuyang hepe ng papet na estado, ay walang pinag-iba sa ama niyang noo'ydiktador: kapwa sila papet, pasista, korap at pahirap, at walang malasakit sakapakanan ng bayang gutom at nagdurusa.

Ang mga dahilang ito ang nagbuklod at nagtulak sa taumbayan na mag-alsa saEDSA mahigit tatlo't kalahating dekada na ang lumipas. Ito rin ang nagbubuklodsa kanila ngayon na lumaban para isulong at ipagtanggol ang kanilang mgakarapatan at kagalingan, at ang kanilang hangarin para sa tunay na pambansangkalayaan at demokrasya. Tulad ng amang diktador, gamit ni Marcos Jr angpinakabulok at pinakabuktot na mga paraan ng naghaharing uri sa pagpapatakbosa batbat sa krisis na sistemang malakolonyal at malapyudal sa Pilipinas.

Sunud-sunuran si Marcos Jr sa mga dayuhang kapangyarihan at wala ni katitingna dangal sa ginagawang pagsuko ng kasarinlan at kapakanan ng bansa sa mgadayuhang kapangyarihan, laluna sa US at China.

Mga patakarang neoliberal na sinimulan ng kanyang ama noong dekada 1970, angipinatutupad ngayon ni Marcos Jr. Itinutulak niya ang todo-largangliberalisasyon sa pamumuhunan at importasyon sa ngalan ng "lubos na pagbubukasng pintuan." Ibinibigay lahat ng pabor at pangako sa dayuhang malalakingkapitalista, laluna ang mababang pasahod sa mga manggagawa at hindi pagsingilng buwis. Ibinibigay rin sa mga dayuhang kapitalista ang lubos na kalayaangkamkamin ang lupa ng mga magsasaka at minoryang mamamayan, at dambungin angyaman sa mga bundok, ilog at karagatan.

Ilang dekada nang winawasak ng mga patakarang ito ang kabuhayan ng mamamayan,ang lokal na produksyon at ekonomya ng Pilipinas. Sa ngalan ng liberalisasyonsa importasyon, hinayaang tumambak ang mga dayuhang kalakal sa bansa atdaganan ang lokal na produksyon, laluna sa agrikultura. Hindi na halosmakahinga ang masang magsasaka dahil sa dami ng imported na bigas, iba't ibanggulay, sibuyas, bawang, at maging asin. Sa ngalan ng deregulasyon, binigyang-laya ang mga burges komprador na malalaking komersyante, at importer atismagler (na karaniwa'y parehong mga tao o pamilya lang din) para sobra-sobrang patungan ang presyo ng mga bilihin.

Sa nagdaang halos apat na dekada, tuluy-tuloy na nabulok at lalong umatras angproduksyon sa Pilipinas at lalong nilumpo ang ekonomya ng bansa. Pinalalabasna "kaunlaran" ang dayuhang pamumuhunan sa mga "export processing zone" kahithindi naman ito nagpapaunlad sa lokal na ekonomya. Upang punuan ang pirmengkakulangan ng salapi dahil sa hindi pantay na dayuhang pakikipagkalakalan,lalong sumalalay ang bansa sa dayuhang pangungutang at pagpapadala ng mgamanggagawang Pilipino sa ibayong dagat na tagapag-uwi ng dolyar sa bansa.Taun-taon, aabot sa sangkapat ng badyet ng bansa ang napupunta sa pagbabayad-utang, na hindi naman pinakinabangan ng taumbayan.

Gaya ng baluktot na prayoridad ng kanyang ama at ng mga sumunod nareaksyunaryong gubyerno, kulang na kulang ang inilaang badyet ni Marcos Jr sakalusugan, edukasyon at iba pang serbisyong panlipunan. Sa kabilang panig,palaki naman nang palaki ang pondong winawaldas sa Armed Forces of thePhilippines (AFP) para bumili ng mga helikopter at eroplanong pandigma,gayundin ng mga bomba, bala at iba pang kagamitang pandigma na gagamitin parasupilin, takutin at gupuin ang paglaban ng sambayanan.

Ang deklarasyon ni Marcos Jr na "kaibigan ng lahat" katunaya'y patakaran ngpagpapaalipin sa lahat. Sa kongkreto, sinang-ayunan niya kamakailan ang planong gubyerno at militar ng US na magtayo ng karagdagang lima pang base militarsa loob ng mga kampong militar ng AFP sa Cagayan, Isabela at Palawan. Plano ngUS na gamitin ang mga ito para mag-istasyon ng mga tropa at magpwesto ng mgamisayl na itututok sa China. Pumayag din si Marcos na magkaroon ng diumano'ypinagsanib na pagpapatrulya ang mga barkong pandigma ng US at mga pwersa ngAFP. Ang mga hakbanging ito ay bahagi ng estratehiyang militar ng US nagamitin ang Pilipinas, pati na ang Japan, South Korea, Taiwan, at iba pangbansa, na lunsaran upang magamit sa pang-uupat ng gera sa China, katulad ngginawa nitong paggamit sa Ukraine para gerahin ang Russia.

Samantala, mistulang tuod si Marcos na walang ginagawa sa harap ng patuloy napaggamit ng China sa pitong pasilidad militar na marami'y itinayo nito sa loobng teritoryong pandagat ng Pilipinas. Malala pa, inimbitahan ni Marcos angChinese Construction and Communication Corporation, isang kumpanyang pag-aaring gubyerno ng China na bantog sa panunuhol at korapsyon. Kabilang ito sa mgakumpanyang imbwelto sa malawakang paninira sa karagatan ng Pilipinas.Inanyayahan ni Marcos na palawakin ang operasyon ng kumpanyang ito saPilipinas, kapalit ng dagdag na pautang mula sa China.

Tulad noong panahon ng diktadurang Marcos, nakasusulasok rin ngayon ang bahong korapsyon. Bukod sa pagtanggap ng suhol sa mga dayuhang kumpanya, nabunyagkamakailan na imbwelto rin si Marcos Jr sa malakihang ismagling, na ang iba'ykilalang kamag-anak ng asawang si Liza Araneta. Pinagmamadali rin ni Marcosang pagbubuo ng Maharlika Investment Fund para mapasakamay ang daan-daangbilyong pondo ng gubyerno at ilagay sa mga pinapaburan niyang mga negosyo.

Habang lalong tumitindi ang pagkapapet ni Marcos Jr, ang korapsyon atpagpapahirap sa bayan, lalo ring lumulupit at sumisidhi ang brutalidad ng gerang reaksyunaryong estado laban sa sambayanan. Sa tulak din ng amongimperyalistang US, papalupit ang isinasagawang kampanya ng AFP at PhilippineNational Police (PNP) sa pagsupil sa sambayanan. Sinlupit noong batas militarni Marcos ang pampulitikang panunupil at kontra-insurhensya ngayon. Malawakanat walang pakundangan ang pagyurak sa mga karapatang-tao at internasyunal namakataong batas.

Tulad sa ilalim ni Marcos Sr, subsob sa lusak at hirap ang masang manggagawa,magsasaka at buong sambayanan sa ilalim ni Marcos Jr, habang lumalangoy namansa luho at karangyaan ang mga asendero, malalaking burgesyang komprador atdayuhang malalaking kapitalista. Sa harap ng dinaranas nilang pang-aapi atpagsasamantala, malinaw na walang ibang landas para sa mamamayan kundi anglandas ng rebolusyonaryong paglaban.

Source: [https://philippinerevolution.nu/2023/02/07/marcos-noon-at-ngayon-papet-pasista-at-pahirap-sa-bayan/](https://philippinerevolution.nu/2023/02/07/marcos-noon-at-ngayon-papet-pasista-at-pahirap-sa-bayan/)
# 80 år siden seieren i Stalingrad

Author: Tjen Folket Media

Description: Våre kamerater i Kommunistisk Internasjonale (ci-ic.org) har publisert en artikkel om den historiske seieren Den røde armé vant over Hitler-fascismen i 1943. Stalingrad var et vendepunkt ikke bare …

Publish Time: 2023-02-03T19:00:00+00:00

Modified Time: 2023-02-03T13:03:20+00:00

Images: ['[Stalin-17.-partikongress-1.jpg](https://tjen-folket.no/wp-content/uploads/2020/09/Stalin-17.-partikongress-1.jpg)']

Tags: None

Category: 'Historie'

<!--METADATA-->



![](../Images/Stalin-17.-partikongress-1.jpg)

* * *

Av en kommentator for Tjen Folket Media.

* * *

**Våre kamerater i Kommunistisk Internasjonale (ci-ic.org) har publisert en
artikkel om den historiske seieren Den røde armé vant over Hitler-fascismen i
1943. Stalingrad var et vendepunkt ikke bare i krigen, men i menneskehetens
historie.**

Kameratene skriver at Internasjonalt Kommunistisk Forbund har tatt formann
Maos standpunkt: Kamerat Stalin var en stor marxist-leninist, som definerte
leninismen og spilte en avgjørende rolle i 2. verdenskrig, særlig på grunnlag
av den 7. kongressen i Den kommunistiske internasjonalen. Kameratene ser
artikkelen i sammenheng med dette standpunktet.

De skriver at formann Mao har definert slaget om Stalingrad som ikke bare
vendepunktet for krigen mellom Sovjetunionen og Tyskland, eller i den
antifascistiske verdenskrigen, men et vendepunkt i menneskehetens historie.

Sovjetunionen, under det store lederskapet til kamerat Stalin, førte en
rettferdig krig, et storstilt og heroisk forsvar, som tok i bruk den brente
jords taktikk og vant over Hitler-fascismen til en pris av 25 millioner
sovjetiske liv. Denne store krigen var også viktig for å inspirere og generere
rettferdige frigjøringskriger i koloniene i hele den tredje verden.

Tyske Wehrmacht angrep Stalingrad for å overta byen 23. august 1942. Et aspekt
ved viktigheten av byen, var at den bar Stalins navn. I en ordre fra kamerat
Stalin krevde han større innsats og offervilje fra den røde armé. I denne
ordren sier kamerat Stalin blant annet:

«Hver kommandant, soldat i den Røde Armé og politiske kommisær må forstå at
våre midler ikke er ubegrensede. Sovjetstatens territorium er ikke en ørken,
men mennesker – arbeidere, bønder, intelligensia, våre fedre, mødre, koner,
brødre, barn. Territoriet til Sovjetunionen som fienden har erobret eller
ønsker å erobre er brød og andre produkter for hæren, metall og drivstoff for
industrien, fabrikker, verk som forsyner armeen med våpen og ammunisjon,
jernbaner. (…) Ytterligere retrett betyr å sløse oss selv vekk og samtidig
ofre vårt moderland. (…) Om vi ikke stanser retretten vil vi være uten brød,
uten drivstoff, uten metall, uten råvarer, uten fabrikker og verk, uten
jernbaner. Dette leder til en konklusjon, det er på tide å stanse retretten.
Ikke ett steg tilbake!» (Vår egen oversettelse.)

Kamerat Stalin erklærte at retrett var å regne som forræderi. Befolkningen i
Stalingrad ble inkorporert i den væpna motstanden mot Wehrmacht. Fascistenes
6. armé inntok byen, men gjennom Operasjon Uranus under ledelse av Georgij
Zjukov og Aleksandr Vasilevskij, ble det organisert tropper nord og vest for
byen. Den røde armé omringet Stalingrad, noe som fanget nesten 300.000
fiendestyrker der og kuttet deres forsyningslinjer, for så å stramme grepet
mer og mer.

Kameratene skriver at slaget om Stalingrad viser nettopp at i krig er det
mennesker, ikke våpen, som er det viktigste. Kampen utviklet seg ikke bare fra
gate til gate og hus til hus, men fra rom til rom, og det ble skrevet heroiske
kapitler i menneskehistorien som rystet verden.

Kameratene skriver at den fascistiske offensiven mot Sovjetunionen, ledet av
nazistene og med tilslutning av fascister fra Italia, Spania, Romania, Ungarn
og Bandera-rottene fra Ukraina, kastet millioner av styrker, Wehrmachts beste,
75 prosent av deres flyvåpen, inn i invasjonen, men at Stalin og Sovjetunionen
var beredt og lyktes i å stå imot. En av årsakene var den fantastiske
etterretningstjenesten, skriver kameratene. En annen Josef Stalins håndtering
av diplomati. Videre anvendte Sovjetunionen strategisk forsvar sammen med den
brente jords taktikk og partisaner bak fiendens linjer. De sprengte sovjetiske
damanlegg og demonterte fabrikker, slik at fienden ikke skulle få noe som
helst. De tyske nazistene kunne ikke forestille seg at det sosialistiske
moderlandet ville gjøre slike tiltak for å bekjempe dem.

Kameratene skriver at proletariatets diktatur sto på spill, revolusjonen sto
på spill, og at man ikke kunne stanse for å tenke eller tillate seg å bli
hindret på noe vis. De skriver om heltemodige partisaner, som ble etterlatt
bak fiendens linjer alene med rifle, ammunisjon og vodka, for å vente på
fienden, og at de tyske nazistene mistet gjennomsnittlig ti mann til hver slik
partisan når de skulle likvidere dem.

Kameratene skriver at man ikke kan glemme Stalins lederskap, når man vurderer
ham, og hvordan han alltid holdt fast på viktigheten av moralen i krigen,
hvordan de erobrede fanene og hakekorsene fra nazistene, ble kastet på bakken
foran Lenins mausoleum. De store militære seirene ble også gjort til moralske
seire. De skriver at de brasilianske kameratene har slått fast at seieren mot
fascismen i andre verdenskrig er en av de store hendelsene i prosessen til den
proletariske verdensrevolusjonen. Tre viktige imperialistmakter, Tyskland,
Japan og Italia, ble beseiret. Dette må vurderes, løftes frem og feires.

Kameratene siterer Kinas Kommunistiske Parti og deres vurdering av at den
antifascistiske krigen viser det sosialistiske systemets enorme livskraft, at
imperialismen er kilden til alle kriger i moderne tid, at folket vil seire og
at imperialismen er en papirtiger, og at for å beseire imperialistiske
aggressorer må folkets revolusjonære styrker forenes i alle land og danne den
bredest mulige internasjonale fronten for å samle slagene mot hovedfienden til
verdens folk.

Kameratene avslutter slik: «Med den ærerike Røde Armeens geværer ble Nazi-
Tyskland knust, sosialismen og proletariatets diktatur reiste seg i Øst-
Tyskland. At den røde fanen til kommunistpartiet og Sovjetunionen vaiet over
den mørklagte og ødelagte tyske rikstagen er unektelig et stort øyeblikk for
det internasjonale proletariatet som symboliserer hele den heroiske og ærerike
episke kampen mot fascismen til forsvar for Sovjetunionen og for utviklingen
av den proletariske verdensrevolusjonen. Utsagnet fra kamerat Dimitrov da han
satte kursen mot Sovjetunionen etter den store seieren ved nazi-tribunalet i
Leipzig ble dermed oppfylt: ‘Vi skal skape sovjet-Tyskland!’»

**Referanse**  
[On the 80th anniversary of the victory in the battle of
Stalingrad](https://ci-ic.org/blog/2023/01/31/on-the-80th-anniversary-of-the-
victory-in-the-battle-of-stalingrad/)



Source: [https://tjen-folket.no/index.php/2023/02/03/80-ar-siden-seieren-i-stalingrad/](https://tjen-folket.no/index.php/2023/02/03/80-ar-siden-seieren-i-stalingrad/)
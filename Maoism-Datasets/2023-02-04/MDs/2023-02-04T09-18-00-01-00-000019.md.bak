# pc 4 febbraio - Airaudo cerca nuovi sbocchi per il sindacato (FIOM) rafforzando la linea della collaborazione di classe

Author: sindacatodiclasse

Time: 2023-02-04T09:18:00+01:00

Images: []

<!--METADATA-->

Pubblichiamo stralci di un intervista a Airaudo segretario della CGIL Piemonte

**Airaudo: «Ora la nostra lotta è fare squadra anche con i top manager»  
** **Il riconfermato segretario della Cgil del Piemonte: «Il sindacato deve
gestire l'agenda economica»**

«Non ho invitato al nostro congresso i top manager di Michelin e di Lavazza e
il vicepresidente degli industriali torinese perché sono diventato
capitalista. Ma perché credo che il sindacato non può limitarsi a gestire gli
effetti delle crisi ma deve diventare protagonista dell'agenda economica e
sociale di un territorio». **Giorgio Airaudo oggi sarà riconfermato segretario
regionale della Cgil del Piemonte**.

**Una scelta inusuale aprire un congresso della Cgil ospitando i top
manager.**  
«Tutt'altro. Prima abbiamo parlato di pace con Luciana Castellina e di lavoro
con i delegati. I top manager erano lì con noi perché non ci sono più luoghi
dove poter stabilire **un 'agenda comune di lavoro». **

**In che senso mancano i luoghi di dibattito?  **  
«Un tempo c'era Fiat che regolava e gestiva tutto. Poi certe rotte venivano
disegnate nei salotti. Oggi in Piemonte non c'è più niente. I problemi sono
tanti dobbiamo trovare il modo di affrontarli e risolverli assieme».

**Le aziende poi puntano sulla flessibilità.  **  
«Questa è un'emergenza da molti anni. In Italia abbiamo 45 modalità
contrattuali di ingresso nel mondo del lavoro, in Spagna ne hanno ridotte a
due e infatti creano posti di lavoro. Madrid, tra l'altro, ha appena adeguato
gli stipendi al costo della vita, alzando i salari dell' 8 percento. Noi non
riusciamo neppure a gestire la crisi sanitaria».

 **Servono più investimenti pubblici?** «Senz'altro. La sanità piemontese è
allo stremo. Siamo riusciti con una fatica estrema a stabilizzare un migliaio
di infermieri ma è troppo poco soprattutto per una regione che invecchia
rapidamente».

**Infatti oggi Cgil parla più di sanità che di Mirafiori. È un segno dei
tempi?**  
«Abbiamo parlato anche di Mirafiori. Ho chiesto lumi al governatore Alberto
Cirio sull'accordo tra Regione e Stellantis sul Recycling hub della fabbrica
torinese. Si tratta di un accordo riservato di cui non sappiamo nulla. E tra
l'altro da cui il sindacato è stato, inaspettatamente, escluso».

Source: [https://proletaricomunisti.blogspot.com/2023/02/airaudo-cerca-nuovi-sbocchi-per-il.html](https://proletaricomunisti.blogspot.com/2023/02/airaudo-cerca-nuovi-sbocchi-per-il.html)
# Oggi e domani Assemblea nazionale a Torino di Nudm. Il nostro intervento

Author: fannyhill

Description: L'8 marzo vogliamo essere una importante trincea d’avanguardia, di opposizione
unitaria, forte, visibile delle donne contro i padroni, il go...

Time: 2023-02-04T16:57:00+01:00

Images: ['[Piattaforma%20donne%208%20marzo%202023_page-0001.jpg](https://blogger.googleusercontent.com/img/b/R29vZ2xl/AVvXsEib6wbAYJhzULp3LVmmKTDQasFN9xf_zB7SPKyf4tz_C9NR9b2rShwwGM6CuF2cgRd5lZCu1JUNC-ThdpV8qYCHhcUcvdksLzb7EXtfA1ArVjMgdBQ_a-ypop35MIwzLXnJHprkfeFnYhq6W74xdMRxRYr21zFzH8zFeqeDPLQdr9vg-_kOn-IKukVg/w492-h640/Piattaforma%20donne%208%20marzo%202023_page-0001.jpg)']

<!--METADATA-->



L'8 marzo vogliamo essere una importante trincea d'avanguardia, di opposizione
unitaria, forte, visibile delle donne contro i padroni, il governo reazionario
che abbiamo, clerico-fascista, con al suo interno personaggi dichiaratamente
sessisti. Questo lo abbiamo gia' fatto il 26 novembre, ma **l'8 marzo è
sciopero! E con lo sciopero, a partire dai posti di lavoro, diciamo chiaro che
si tratta di una lotta di classe, di uno scontro tra la barbarie di questo
sistema sociale e il nostro bi/sogno che tutta la nostra vita deve cambiare.**
E in questo noi donne, che siamo doppiamente sfruttate, doppiamente oppresse,
quando lottiamo abbiamo una marcia in più, perchè vogliamo non dei miseri e
oggi sempre più impossibili miglioramenti ma vogliamo la rivoluzione!

Il governo della Meloni ha rialzato la nera bandiera di "Dio, patria,
famiglia"... e figli, perchè le donne vanno "pesate" e possono ricevere delle
elemosine solo in base al numero di figli che hanno e che fanno per il
capitale e oggi per la guerra imperialista, e si prepara ad attaccare
pesantemente l'aborto, che accompagna sempre la doppia oppressione e il
moderno medioevo per le donne. Oggi questa nera bandiera è l'ideologia utile
per imporre miseria, guerra, attacco al lavoro, con l'inevitabile aumento dei
femminicidi.

Per questo questo 8 marzo, in questi sciopero delle donne dobbiamo dire chiaro
per cosa lottiamo. Noi non vogliamo una "trasformazione radicale del sistema
produttivo capitalista", noi vogliamo il suo rovesciamento! Non possiamo
chiedere equita', transizione ecologica rispettosa dell'ambiente e delle
nostre esistenze, equa distribuzione, ecc. ecc. a chi ogni giorno al massimo
nei convegni, nelle assise fa "bla, bla, bla" (come dice Greta) e poi nei
fatti ci toglie la vita.

Dobbiamo portare e lottare per una piattaforma che scaturisce dalle lotte
stesse delle operaie, delle lavoratrici precarie, delle disoccupate, donne dei
quartieri. Questa è la piattaforma che noi proponiamo anche in questa
assemblea ( _nota_ )

Oggi le lavoratrici dicono che non ce la fanno più per il carico di lavoro, le
pesanti condizioni sul lavoro e fuori dal lavoro, nelle case. E alcune stanno
gia' trasformando questa grido in sciopero, lotta. Un esempio importante,
anche per le altre lavoratrici, sono **le operaie della Beretta** , che
organizzando loro direttamente una assemblea a fine ottobre, un'assemblea
diversa, gestita direttamente dalle operaie, lanciano un messaggio di
protagonismo, unita', non delega, verso le altre donne, lavoratrici.

 **E il 23 febbraio vi sara' una nuova assemblea, questa volta telematica, per
organizzare sui posti di lavoro lo sciopero dell'8 marzo, a cui chiamiamo
tutte ad esserci.**

MFPR

 _Informiamo che lo Slai cobas per il sindacato di classe ha gia' indetto
formalmente lo sciopero delle donne, aperto a tutti i lavoratori, dell'8
marzo. Questa indizione copre sindacalmente tutte le lavoratrici, anche
iscritte ad altri sindacati o non iscritte._

  

[![](../Images/Piattaforma%20donne%208%20marzo%202023_page-0001.jpg)](https://blogger.googleusercontent.com/img/b/R29vZ2xl/AVvXsEib6wbAYJhzULp3LVmmKTDQasFN9xf_zB7SPKyf4tz_C9NR9b2rShwwGM6CuF2cgRd5lZCu1JUNC-
ThdpV8qYCHhcUcvdksLzb7EXtfA1ArVjMgdBQ_a-
ypop35MIwzLXnJHprkfeFnYhq6W74xdMRxRYr21zFzH8zFeqeDPLQdr9vg-_kOn-
IKukVg/s1460/Piattaforma%20donne%208%20marzo%202023_page-0001.jpg)

  

  

  



Source: [https://femminismorivoluzionario.blogspot.com/2023/02/oggi-e-domani-assemblea-nazionale.html](https://femminismorivoluzionario.blogspot.com/2023/02/oggi-e-domani-assemblea-nazionale.html)
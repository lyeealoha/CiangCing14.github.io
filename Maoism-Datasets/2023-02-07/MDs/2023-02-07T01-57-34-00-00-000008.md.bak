# Marcos kanhi ug karon: papet, pasista ug paantus sa katawhan

Author: admin

Publish Time: 2023-02-07T01:57:34+00:00

Modified Time: None

Description: Tin-aw kaayo alang sa katawhang Pilipino nga si Ferdinand Marcos Jr, kasamtangang hepe sa papet nga estado, walay kalainan sa amahan niyang kanhing diktador: pareho silang papet, pasista, korap ug paa

Images: ['[20230207_editorial-cartoon-1024x724.png](https://philippinerevolution.nu/wp-content/uploads/2023/02/20230207_editorial-cartoon-1024x724.png)']

Categories: ['Ang Bayan', 'Editorials']

Type: article

<!--METADATA-->

![](../Images/Philippine Revolution Web Central/2023-02-07T01-57-34-00-00/20230207_editorial-cartoon-1024x724.png )

Tin-aw kaayo alang sa katawhang Pilipino nga si Ferdinand Marcos Jr,kasamtangang hepe sa papet nga estado, walay kalainan sa amahan niyang kanhingdiktador: pareho silang papet, pasista, korap ug paantus, ug walay pagtagad sakaayuhan sa katawhang gutom ug naglisud.

Kini ang naghugpong ug nagtukmod sa katawhan nga mag-alsa sa EDSA kapin tuloug tunga ka dekada na ang milabay. Kini usab karon ang naghiusa kanila ngamosukol aron iasdang ug panalipdan ang ilang mga katungod ug kaayuhan, ug angilang pangandoy alang sa tinuod nga nasudnong kagawasan ug demokrasya. Sama saamahang diktador, gamit ni Marcos Jr ang pinakadunot ug pinakahiwi nga mgapamaagi sa nagharing hut-ong sa pagpadagan sa puno sa krisis nga sistemangsemikolonyal ug semipyudal sa Pilipinas.

Sunud-sunuran si Marcos Jr sa mga langyawng gahum ug wala ni gamay nga dungogsa ginahimong pagsurender sa kaugalingnan ug kaayuhan sa nasud sa mgalangyawng gahum, ilabina sa US ug China.

Mga palisiyang neoliberal nga gisugdan sa iyang amahan niadtong dekada 1970,ang ginapatuman karon ni Marcos Jr. Ginaduso niini ang todo-largangliberalisasyon sa pamuhunan ug importasyon sa ngalan sa "hingpit nga pag-ablisa pultahan." Ginahatag ang tanang pabor ug saad sa langyawng dagkungkapitalista, ilabina ang ubos nga suhulan sa mga mamumuo ug dili pagsingil ogbuhis. Ginahatag usab sa mga langyawng kapitalista ang hingpit nga kagawasangilugon ang yuta sa mga mag-uuma ug minoryang katawhan, ug kawkawon ang bahandisa kabukiran, suba ug kadagatan.

Pipila ka dekada nang ginagun-ob sa maong mga palisiya ang panginabuhian sakatawhan, ang lokal nga produksyon ug ekonomiya sa Pilipinas. Sa ngalan saliberalisasyon sa importasyon, gipasagdang magdapog ang mga langyawngpatigayon sa nasud ug sapawan ang lokal nga produksyon, ilabina saagrikultura. Dili na halos makaginhawa ang masang mag-uuma tungod sagidaghanon sa imported nga bugas, lain-laing utanon, sibuyas, ahos, ug bisanasin. Sa ngalan sa deregulasyon, gihatagag kagawasan ang mga burgesya-kumprador nga dagkung komersyante, ug importer ug ismagler (nga sagad parehongmga tawo o ilang kapamilya) aron subra-sobrang patungan ang presyo sa mgapalaliton.

Sa milabayng halos upat ka dekada, padayon nga nadunot ug labaw pang miubosang produksyon sa Pilipinas ug labawng gipiang ang ekonomiya sa nasud.Ginapagawas nga "kalamboan" ang langyawng pamuhunan sa mga "export processingzone" bisan wala kini nagpalambo sa lokal nga ekonomiya. Aron hulipan angpirmeng kakulang sa salapi tungod sa dili patas nga langyawng pakigpatigayon,labaw nga nagsalig ang nasud sa langyawng pagpangutang ug pagpadala og mgamamumuong Pilipino sa gawas sa nasud nga tigpasulod og dolyar sa nasud. Kadatuig, mokabat sa 1/4 sa badyet sa nasud ang gitagana sa pangbayad-utang, ngawala napahimuslan sa katawhan.

Sama sa hiwi nga prayoridad sa iyang amahan ug sa mga misunod ngareaksyunaryong gubyerno, kulang kaayo ang gigahing badyet ni Marcos Jr sapanglawas, edukasyon ug uban pang katilingbanong serbisyo. Sa pikas bahin,nagkadaku ang pondong ginausik-usikan sa Armed Forces of the Philippines (AFP)aron mopalit og mga helikopter ug eroplanong iggugubat, mga bomba, bala uguban pang himang iggugubat nga pagagamiton aron sumpuon, hadlukon ug pukanonang pagsukol sa katawhan.

Ang deklarasyon ni Marcos Jr nga "higala sa tanan," sa pagkatinuod, palisiyasa pagpaulipon sa tanan. Sa kongkreto, gitugutan niya bag-o lang ang plano sagubyerno ug militar sa US nga magtukod og dugang lima pa ka base militar sulodsa mga kampong militar sa AFP sa Cagayan, Isabela ug Palawan. Plano sa US ngagamiton kini isip istasyon sa mga tropa ug magpwesto og mga misayl nga itionsa China. Mitugot usab si Marcos nga maghimo og hiniusang pagpatrulya ang mgabarkong iggugubat sa US ug mga pwersa sa AFP. Kini nga mga lakang kabahin saestratehiyang militar sa US nga gamiton ang Pilipinas, lakip na ang Japan,South Korea, Taiwan, ug uban pang nasud, isip natad sa pagpanghulhog og gyerasa China, sama sa gihimo niining paggamit sa Ukraine para gerahon ang Russia.

Samtang, daw tuud si Marcos nga walay gihimo atubangan sa padayon nga paggamitsa China sa pito ka pasilidad militar nga kadaghanan gitukod niini sulod sateritoryong dagat sa Pilipinas. Mas grabe pa, giimbitahan ni Marcos angChinese Construction and Communication Corporation, usa ka kumpanyang gipanag-iyahan sa gubyerno sa China nga notoryus sa pagpanuhol ug korapsyon. Lakipkini sa mga kumpanyang nalambigit sa malukpanong paggun-ob sa kadagatan saPilipinas. Giawhag ni Marcos nga palapdon ang operasyon sa maong kumpanya saPilipinas, bugti sa dugang pautang gikan sa China.

Sama niadtong panahon sa diktaduryang Marcos, nangalisngaw usab karon ang bahosa korapsyon. Gawas sa pagdawat og suhol sa mga langyawng kumpanya, nabutyagkanhi lang nga nalambigit usab si Marcos Jr sa dinagkung ismagling, nga anguban iladong paryente sa iyang asawa nga si Liza Araneta. Gipapaspasan usab niMarcos ang pagpundar og Maharlika Investment Fund aron maangkon ang gatusan kabilyong pondo sa gubyerno ug ibutang sa mga ginapaburan niyang mga negosyo.

Samtang labaw pang migrabe ang pagkapapet ni Marcos Jr, ang korapsyon ugpagpaantus sa katawhan, labaw usab nga nagkabangis ug nagkagrabe angbrutalidad sa gyera sa reaksyunaryong estado batok sa katawhan. Sa duso usabsa among imperyalistang US, nagkabangis ang ginahimong kampanya sa AFP ugPhilippine National Police (PNP) sa pagsumpo sa katawhan. Sama ka bangisniadtong balaod militar ni Marcos ang pulitikanhong pagpanumpo ug kontra-insurhensiya karon. Malukpanon ug walay pili ang pagyatak sa mga tawhanongkatungod ug internasyunal nga makitawhanong balaod.

Sama ilalum ni Marcos Sr, naglunang sa kalisud ang masang mamumuo, mag-uuma ugtibuok katawhan ilalum ni Marcos Jr, samtang naglangoy sa luho ug kaharuhayang mga asyendero, dagkung burgesya-kumprador ug langyawng dagkungkapitalista. Atubangan sa nasinati nilang pagpangdaugdaug ug pagpahimulos,tin-aw nga walay laing dalan alang sa katawhan kundili ang dalan sarebolusyonaryong pagsukol.

Source: [https://philippinerevolution.nu/2023/02/07/marcos-kanhi-ug-karon-papet-pasista-ug-paantus-sa-katawhan/](https://philippinerevolution.nu/2023/02/07/marcos-kanhi-ug-karon-papet-pasista-ug-paantus-sa-katawhan/)
# Karapatan ng mga manggagawa, ipagtanggol!

Author: admin

Publish Time: 2023-02-07T00:13:45+00:00

Modified Time: 2023-02-07T01:40:48+00:00

Description: Sinabayan ng iba&#039;t ibang aktibidad ng mga unyon, asosasyon at samahan ng mga manggagawa ang isinagawang High Level Tripartite Mission (HLTM) ng International Labour Organization (ILO) sa Pilipinas noo

Images: ['[20230207_reused-sahod.jpg](https://philippinerevolution.nu/wp-content/uploads/2023/02/20230207_reused-sahod.jpg)']

Categories: ['Ang Bayan', 'Articles']

Type: article

<!--METADATA-->

![](../Images/Philippine Revolution Web Central/2023-02-07T00-13-45-00-00/20230207_reused-sahod.jpg )

Sinabayan ng iba't ibang aktibidad ng mga unyon, asosasyon at samahan ng mgamanggagawa ang isinagawang High Level Tripartite Mission (HLTM) ngInternational Labour Organization (ILO) sa Pilipinas noong Enero 23-26. Layonng naturang misyon na imbestigahan ang mga paglabag sa karapatan ng mgamanggagawa sa bansa.

Ang HLTM ay inilunsad matapos ipanawagan ng mga manggagawa noong 2019 naimbestigahan ang hindi bababa 380 kaso ng pag-atake sa mga unyonista, atorganisador. Matapos ang mahigit dalawang taong pagtanggi ng rehimeng Dutertena tanggapin ang HLTM, naitulak na matuloy ito ngayong taon.

Sa tala ng Center for Trade Union and Human Rights (CTUHR), hindi bababa sa 56manggagawa ang pinatay sa ilalim ng rehimeng Duterte. Kabilang dito ang mgakaso sa Davao de Oro, Negros Island, Bikol at Southern Tagalog. Samantala,dalawang organisador ng mga manggagawa ang dinukot ng mga pwersa ng estado athanggang ngayon ay hindi pa inililitaw. Mahigit 30 unyon ang biktima ng mgaarmadong pwersa ng estado at ng NTF-Elcac ng red-tagging, pananakot atsapilitang pagpapatiwalag mula sa kanilang sentrong unyon.

Sa higit anim na buwan ni Marcos Jr sa poder, mayroon nang 29 kaso ngpananakot at intimidasyon sa mga manggagawa, apat na kaso ng iligal na pag-aresto at pagsampa ng gawa-gawang kaso. Naitala rin ang kaso ng pagdukot sadalawang organisador ng mga manggagawa sa Cebu. Sa kasalukuyan, 27 unyonistaat tagapagtanggol ng mga karapatan ng manggagawa ang nakakulong at humaharapsa mga gawa-gawang kaso.

###  Pagkakaisa at pagkilos ng mga manggagawa

Bago dumating ang upisyal ng ILO, isinagawa ng Kilusang Mayo Uno (KMU) ang mgakonsultasyon sa mga manggagawa sa Visayas (Iloilo, Enero 5), Mindanao (Davao,Enero 7) at Luzon (Laguna, Enero 10). Pinagtibay sa mga pagtitipong ito angpakikipagkaisa nila sa imbestigasyon ng ILO.

Kaugnay ng misyon, binuo ang All Philippine Trade Unions na kinabibilangan ngpinakamalalaking sentrong unyon gaya ng KMU, Federation of Free Workers,PSlink, Trade Union Congress of the Philippines, Partido Manggagawa, Bukluranng Manggagawang Pilipino, Sentro ng mga Nagkakaisa at Progresibong Manggagawa,Unyon ng mga Manggagawa sa Agrikultura, All Workers Unity.

Nagtipon din ang mga unyon ng mga kawani ng gubyerno at binuo ang AllPhilippine Public Service Unions para igiit ang karapatan sa pag-uunyon,benepisyo at pagbabasura sa kontraktwalisasyon. Nagsama-sama dito ang hindibababa sa 12 pambansang sentrong unyon sa pampublikong sektor.

Inilatag naman ng mga manggagawang pangkalusugan noong Enero 22 ang kanilang10-puntong rekomendasyon para kilalanin at itaguyod ang kanilang mgakarapatan. Iginiit naman ng mga guro na kilalanin ang kanilang karapatan sapag-uunyon at dagdag-sweldo.

Magkakasunod na protesta ang inilunsad ng mga grupo sa paggawa sa pambansangupisina ng Department of Justice at Department of Labor and Employment saMaynila. Sa mismong araw ng pagsisimula ng ILO-HLTM noong Enero 23, sinalubongng pagkilos ng daan-daang mga manggagawa ang delegasyon nito sa Makati City.Nagprotesta rin ang mga manggagawa sa Bacolod City, Cebu City at Davao City.

###  Rekomendasyon ng misyon

Matapos ang imbestigasyon, itinulak ng ILO ang gubyerno ng Pilipinas naresolbahin ang maraming kaso ng ekstrahudisyal na pamamaslang sa mgamanggagawa at pagdukot sa mga unyonista at organisador. Anang misyon, "dapatbigyang prayoridad ang kriminal na imbestigasyon atâ€¦pagpapanagot." Maaariumano itong pangunahan ng isang komisyon na inirekomenda nitong buuin.

Pinuna ng misyon ang pagdadawit ng estado sa kilusang manggagawa sainsurhensya. Anila, ito'y labag sa batas at nagpapairal ng kultura ng kawalangpakundangan at tahasang lumalabag sa kanilang karapatang mag-unyon.

Hinimok rin nito ang gubyerno ng Pilipinas na palakasin ang mga mekanismo ngmga ahensya ng gubyerno para tiyakin ang kagalingan ng mga unyon atprotektahan ang mga karapatan sa pag-uunyon. Dapat umanong aksyunan ito nggubyerno at magsumite ng ulat sa darating na Hunyo 5.

Ikinalugod ng All Philippine Trade Unions ang pagkilala ng ILO HLTM sa mgadinaranas ng mga manggagawa at unyon sa bansa. Anito, palalakasin pa nila angpagkakaisa ng mga unyon at manggagawa para igiit sa gubyerno ang pagkilala sakanilang mga karapatan, trabaho at sahod. Magbabantay sila hanggang sa araw nahiniling ng ILO na mag-ulat ang gubyerno sa kanila.

Source: [https://philippinerevolution.nu/2023/02/07/karapatan-ng-mga-manggagawa-ipagtanggol/](https://philippinerevolution.nu/2023/02/07/karapatan-ng-mga-manggagawa-ipagtanggol/)
# Ved hundreårsdagen for Brendan Behans fødsel

Author: Tjen Folket Media

Description: Den irske forfatteren Brendan Behan er kanskje lite kjent i dag, men i samtida si var han både berømt og berykta.

Publish Time: 2023-02-14T13:40:52+00:00

Modified Time: 2023-02-14T13:40:55+00:00

Images: ['[Brendan-Behan.png](https://tjen-folket.no/wp-content/uploads/2023/02/Brendan-Behan.png)']

Tags: None

Category: 'Kultur'

<!--METADATA-->

![](../Images/2023-02-14T13-40-52-00-00/Brendan-Behan.png)

* * *

_Skrevet av en bidragsyter for TFM._

* * *

**Den irske forfatteren Brendan Behan er kanskje lite kjent i dag, men isamtida si var han både berømt og berykta.**

Fattiggutten ble født i Dublins arbeiderklasse 9. februar 1923. Moren hadde tosønner fra et tidligere ekteskap og skulle dessuten få ytterligere tre sønnerog ei datter etter at Brendan ble født. Faren var maler og hadde kjempa i denirske frigjøringskrigen fra 1919 til 1921. På tidspunktet for Brendans fødselvar han i fengsel for IRA-aktivisme.

Begge foreldra var beleste og politisk aktive. Mora var personlig venn medopprørslederen Michael Collins og tok dessuten ungene med på litterære turerrundt i Dublin. Og det var Collins som var hovedpersonen da Brendan Behan somtrettenåring skreiv diktet The Laughing Boy.

Samme år sluttet han også på skolen for å bli malersvenn slik som sin far. Hanfulgte også i sin fars fotspor når det gjaldt politikk. Allerede som åtteåringbidro han med dikt til tidsskriftet Fianna, som blei utgitt av Fianna Éireann,IRAs barneorganisasjon.

### Borstal Boy

Som sekstenåring fikk han bli medlem i IRA, og reiste samme året på egetinitiativ til Liverpool for å sprenge ei bombe på havna. Men han bleiarrestert og dømt til tre år i såkalt borstal. Borstal-systemet iStorbritannia var ungdomsinstitusjoner som var frykta for sine harde forholdfor de som var dømt til å være der.

Dette oppholdet skulle i 1958 danne grunnlag for Behans sjølbiografi, som fikktittelen The Borstal Boy. Vi skal komme tilbake til denne boka seinere.

I 1942 blei han arrestert igjen, denne gangen for å være med på planlegging avdrap på to etterforskere i det irske politiet. Behan blei dømt til fjorten årsfengsel, men slapp ut i 1946 da fanger med IRA-tilknytning fikk et genereltamnesti av de irske myndighetene. Etter 1947 var ikke Behan lenger politiskaktiv i en slik form at han var med i noen politisk organisasjon, men bådefengselsoppholdene og hans politiske oppfatninger blei sentrale i diktningahans. Mens han satt i fengsel skreiv han sitt første skuespill, The Landlady,samtidig som han også forfatta noveller og annen prosa for det litteræretidsskriftet Envoy. Noe materiale fikk han også publisert i The Bell, som varIrlands ledende litteraturtidsskrift den gangen.

### Farvel Irland – Slán Éire

I fengselet skulle han også lære det irske språket, noe han perfeksjonertegjennom opphold i Galway etter at han slapp ut. Der begynte han også å skrivedikt på irsk. Men forfatterskapet ga ikke nok inntekter, og ved siden av tokhan seg jobb som fyrvokter. Imidlertid fikk han raskt sparken herfra – meddårlige referanser siden han var «skjødesløs» og «ikke hadde respekt forandres eiendom».

Uten jobb og særlig gode framtidsutsikter forlot han Irland for Paris påtidlig 1950-tall. Han var allerede nokså alkoholisert, men klarte å overleve iFrankrike på et vis (antakelig ved å skrive pornografi for lugubretidsskrifter, hevder noen kilder) før han vendte tilbake til Dublin i 1953.

Og denne gangen skulle han lykkes som forfatter i hjemlandet. Han blei også endel av det litterære fellesskapet i Irland, og fikk oppdrag både for radio ogaviser. Puben McDaid var en base for flere av de ledende irske forfatterne, ogBehan henta mye inspirasjon fra de han møtte der.

### Gjennombruddet

I 1954 kom gjennombruddet da han publiserte skuespillet The Quare Fellow.Quare betyr vel noe sånt som merkelig eller rar, men har også underbetydninga«homofil», og handla om livet i fengsel opp mot en planlagt henrettelse avnettopp «The Quare Fellow». I dette stykket hadde Behan sjølsagt hentainspirasjon fra sine egne opphold, og sjøl om mye av replikkvekslingene har engod del satire i seg, er temaet gravalvorlig – hva skjer egentlig med sjelenog sinnet til en person som veit han skal henrettes? Dette var en aktuellproblemstilling, siden dødsstraff var en del av straffesystemet både i Irlandog Storbritannia da skuespillet kom ut. 1954 var også året for den sistehenrettelsen i Irland, sjøl om dødsstraffen ikke blei formelt fjerna før ti årseinere.

Behan skulle også vinne ytterligere berømmelse ved å opptre full på TV da hanblei intervjua om skuespillet av den anerkjente engelske journalisten MalcolmMuggeridge. Den kortvokste iren blei rett og slett folkekjær. Nå begynte hanogså å skrive skuespill på irsk, og An Giall (The Hostage, eller Gisselet, somdet heter i Fjernsynsteaterets oversettelse, tar nok en gang sin handling fralivets skyggeside, da en engelsk soldat blir tatt til fange av IRA og plasserti «syndens hus» sammen med prostituerte og andre som måtte sies å representereoutsidere til det konforme storsamfunnet.

Samme år kom også sjølbiografien Borstal Boy ut. Her beskriver han ikke bareoppholdet sitt på de brutale ungdomsinstitusjonene, men også hvordan hanskjønte at den irske katolske og den engelske protestantiske arbeiderklassenhar felles interesser og må stå sammen.

### Stigende berømmelse og dårligere helse

Behan takla ikke kjendistilværelsen så godt. Han var allerede sværtalkoholisert da han slo gjennom som forfatter, og det blei ikke bedre av athan blei kjent. En gang beskreiv han seg sjøl som «En fyllik med etskriveproblem» og en annen gang uttalte han offentlig at «Jeg drikker bare vedto anledninger – når jeg er tørst og når jeg ikke er tørst».

Han var stadig oftere full når han opptrådte både på TV og scenen, og tok litehensyn til at legene i 1956 hadde konstatert at han hadde diabetes. Etterhvert blei han såpass dårlig at han måtte lese inn de siste bøkene sine påbånd i stedet for å skrive dem på skrivemaskin.

Typisk nok skulle han dø mens han var på pub. Han var bare 41 år da han 20.mars 1964 kollapsa på puben Harbour Lights i hjembyen Dublin. Livet sto ikketil å redde, og han ble begravet med fulle æresbevisninger fra IRA og med stormedieoppmerksomhet. Et kort, men hektisk liv, var over. Forfatterskapet varikke kvantitativt stort, men var uforfalska og fra innsida av en virkelighetBehan sjøl opplevde og kjente på kroppen størstedelen av sitt korte liv.

Borstal Boy er gitt ut på norsk under tittelen Borstal-gutt og kan leses påNasjonalbibliotekets nettsider:<https://www.nb.no/items/e5ef8e19790d7aa5879798a1c2558620?page=0>

Hans to skuespill er filmatisert av NRKs Fjernsynsteatret og kan finnes her:

Særlingen )(The Quare Fellow):<https://tv.nrk.no/serie/fjernsynsteatret/1963/FTEA63000863>

Gisselet (The Hostage / An Giall):<https://tv.nrk.no/serie/fjernsynsteatret/1966/FTEA66002566>

Source: [https://tjen-folket.no/index.php/2023/02/14/ved-hundrearsdagen-for-brendan-behans-fodsel/](https://tjen-folket.no/index.php/2023/02/14/ved-hundrearsdagen-for-brendan-behans-fodsel/)